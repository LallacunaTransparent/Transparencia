AJUNTAMENT DE LA LLACUNA
ACTA DE LA SESSIÓ EXTRAORDINARIA URGENT CELEBRADA PEL PLE D’AQUEST
AJUNTAMENT EL DIA 15 D’OCTUBRE DE 2019
Acta núm. 10/19
Hora de celebració: 20:30 hores.
Lloc: Sala de sessions de la Casa de la Vila.
Tipus de sessió: extraordinària urgent.
Convocatòria: primera.

ASSISTENTS:
Alcalde
Josep Parera i Tort

Regidors
José Marti Morgades
Mª Rosa Busquet Mabres
Albert Valiente Alentorn
Sebastià Jódar Quesada
Miquel Grau Rivera

Excusa la seva assistència: Xavier Trillas Camps

Secretària
Mª Antonia Torres i Gumà

Obre la sessió la presidència a les vint hores i trenta minuts, i comprovada l’existència del quòrum
necessari per a l’inici de la sessió, es procedeix a conèixer dels següents assumptes:

        1. Adherir-nos a la moció de de l’ACM i l’AMI de resposta a la sentència del Tribunal
           Suprem i demanar l’amnistia per a les persones preses polítiques catalanes i en defensa
           del dret d’autodeterminació.

L’Alcalde demana a la Secretaria que doni lectura a la moció que diu:

Definitivament, la democràcia a l'Estat espanyol mostra símptomes inequívocs d’estar tocada de
mort. Oriol Junqueras, Carme Forcadell, Jordi Sànchez, Jordi Cuixart, Jordi Turull, Raül Romeva,
Josep Rull, Quim Forn i Dolors Bassa han estat condemnats amb penes de presó. I Meritxell Borràs,
Carles Mundó i Santi Vila han estat condemnats per desobediència amb multes econòmiques i
inhabilitació. Aquest ha estat un judici polític que mai s’hagués hagut de produir. Tornem a dir alt i clar
que en democràcia votar no és cap delicte. Les idees no es jutgen. I és per això que reclamem la
llibertat de totes les persones preses i exiliades polítiques, perquè no han comès cap delicte.

Vivim amb tristor i profunda indignació la sentència, que suposa una vulneració dels drets polítics
individuals de les persones condemnades, de les preses i exiliades polítiques, i una retallada dels
drets i llibertats col·lectives. El judici i la sentència ens han conduït a un estat d’absoluta
excepcionalitat. Vivim moments molt greus, moments en què es posa de manifest que l’aparell de
l’Estat espanyol actua intentant abolir la pluralitat política, vulnera la legitimitat del poble de Catalunya
a decidir el seu futur lliurement, agredeix el dret que tenim a transformar la societat a través de la
independència. I, al mateix temps, avui tornem a constatar que les forces polítiques de l’Estat són
incapaces de fer ús del diàleg com a instrument de resolució del conflicte.

Aquesta sentència no ens atura. Al contrari, ens enforteix com a moviment per debilitar el règim del 78.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA
I és que, una vegada més, reivindiquem el dret a l’autodeterminació, el dret a treballar pacíficament
per esdevenir República Catalana, lliure, neta, justa i que treballi per garantir la igualtat d’oportunitats
entre tota la ciutadania catalana. Cap sentència ens aturarà. Plantem cara a la voluntat repressora de
l’Estat espanyol, i ho fem mobilitzant-nos, reclamant diàleg, reivindicant la via política i democràtica
de resolució del conflicte. Demanem l’amnistia per a totes les persones condemnades i perseguides.

Reprovem l’actitud sostinguda de l’Estat espanyol, que ha dimitit de la seva responsabilitat de fer
front i donar resposta a les demandes de la ciutadania, per via dialogada i pacífica. Convé recordar,
per exemple, que, el maig d’aquest any 2019, el grup de treball sobre detencions arbitràries de
Nacions Unides va fer pública una resolució que instava l’Estat espanyol a deixar en llibertat de forma
immediata l’Oriol Junqueras, en Jordi Cuixart i en Jordi Sánchez, que es trobaven a presó preventiva.

L’incompliment d’aquesta resolució va ser una mostra més que l’Estat actua desoint qualsevol
resolució, tractat internacional (com la Carta de les Nacions Unides i el Pacte Internacional de Drets
Civils i Polítics que recullen el dret a l’autodeterminació) o totes les manifestacions pacífiques del
poble de Catalunya a favor de la independència i la República Catalana. I aquesta actitud és molt
greu. Per això la denunciem, perquè, malauradament, ens recorda etapes autoritàries en què no hi
havia garantits els drets polítics ni les llibertats de la major part de la ciutadania.

Reivindiquem justícia, i ens disposem a liderar de nou la lluita antirepressiva, democràtica, pacífica i a
favor dels drets i les llibertats. La situació d’excepcionalitat que estem vivint, agreujada especialment
per la confirmació de la sentència, afecta tothom, afecta la quotidianitat dels pobles i ciutats del nostre
país i de totes les persones que hi vivim.

I, per tant, és per tots els motius exposats anteriorment que el ple adopta els següents acords:

PRIMER. Manifestar el rebuig a la sentència condemnatòria emesa pel Tribunal Suprem en relació al
judici de l’1 d’octubre i la causa independentista, constatant que representa una regressió dels drets i
les llibertats de la ciutadania de Catalunya.

SEGON. Reclamar la llibertat immediata de tots els presos i preses polítiques i exigir l’amnistia de
tots ells i elles, i de tots els exiliats i exiliades, com a reconeixement de l’absència de cap delicte
vinculat a la celebració del referèndum de l’1 d’octubre i a qualsevol altra acció política celebrada
durant els dies previs i posteriors a aquesta data.

TERCER. Mostrar el compromís amb el dret a l’autodeterminació, dret polític fonamental recollit en
tractats internacionals com la Carta de les Nacions Unides i el Pacte Internacional de Drets Civils i
Polítics, signats també per l’Estat espanyol, i reivindicar-lo com a dret en virtut del qual resoldre el
conflicte polític existent, per via democràtica i pacífica.

QUART. Reafirmar-nos en el caràcter pacífic i no violent del moviment independentista català.
Condemnar tots els intents de criminalització del moviment independentista que les seves diferents
institucions, òrgans, poders i alguns mitjans de comunicació volen construir.

CINQUÈ. Exigir al govern de l’Estat espanyol que respecti la legitimitat de les persones escollides
democràticament a les diferents institucions catalanes, així com les decisions i acords que se’n
derivin, com a màxima expressió de la sobirania popular.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

SISÈ. Comprometre’ns a treballar conjuntament amb el Parlament de Catalunya, del Govern de la
Generalitat de Catalunya i convocar-nos a participar, com a representants legítims de la ciutadania,
en una assemblea d’electes a favor dels drets polítics i la llibertat.

SETÈ. Mostrar l’adhesió de l’Ajuntament de La Llacuna a totes les mobilitzacions de rebuig a la
sentència del Tribunal Suprem, tant a nivell nacional com internacional, i convidar la ciutadania a
participar en totes les lluites compartides i pacífiques a favor dels drets i les llibertats. I comprometre’ns
a participar en l’acte convocat pel President de la Generalitat el dia 26 d’octubre al Palau de la
Generalitat.

VUITÈ. Expressar la més ferma voluntat de seguir treballant, dia rere dia, per garantir els drets i les
llibertats de tota la ciutadania de La Llacuna, la defensa del diàleg i dels principis democràtics i la
pluralitat política, així com el respecte a la separació de poders, imprescindible en qualsevol estat de
dret.

NOVÈ. Fer avinent la situació de repressió política i de vulneració de drets fonamentals que estem
vivint com a ciutadania i com a país als municipis agermanats.

DESÈ. Fer arribar aquest acord a la Presidència del Parlament de Catalunya, a la Presidència de la
Generalitat de Catalunya, a la Presidència del Congrés de Diputats, a la Presidència del Govern de
l’estat, a la Presidència del Parlament Europeu, a l’Associació Catalana de Municipis i a l’Associació
de Municipis per la Independència. I donar conèixer el contingut d’aquesta moció a la ciutadania del
municipi pels mitjans que es creguin oportuns.

Posa la proposa d’adhesió a votació i es aprovada per unanimitat 5 vots a favor.

I no havent mes assumptes a tractar l’Alcalde tanca la sessió a les 21:00 h. de que jo la Secretaria en
dono fe.

L’Alcalde,                                                          La Secretaria,
Josep Parera i Tort                                                 Mª Antonia Torres i Gumà
              Signat                                                              Signat digitalment
José Parera digitalment per                                         MARIA         per MARIA
Tort - DNI José Parera Tort -                                       ANTONIA       ANTONIA TORRES
            DNI 77058817P
77058817P (SIG)                                                     TORRES GUMÀ - GUMÀ - DNI
(SIG)       Data: 2022.03.01                                        DNI 38057489X 38057489X (SIG)
                                                                                  Data: 2022.03.01
            18:12:49 +01'00'                                        (SIG)         18:35:17 +01'00'




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es
