AJUNTAMENT DE LA LLACUNA




ACTA DE LA SESSIÓ EXTRAORDINÀRIA CELEBRADA PEL PLE D’AQUEST
AJUNTAMENT EL DIA 01 de juny de 2017
Acta Num.02/17
Hora celebració: 20 hores.
Dia: 01 de juny de 2017
Lloc: Sala de sessions de la Casa de la Vila
Tipus de sessió:extraordinària
Convocatòria:

ASSISTENTS:
Regidors
Josep Parera Tort
Josep Martí Morgades
Maria Rosa Busquet Mabres
Albert Valiente i Alentorn
Sebastià Jódar Quesada
Xavier Trillas Camps
Josep Tarrida Guimerà

Secretària
Mª Antonia Torres i Gumà

Obre la sessió la presidència a les vint hores, i comprovada l’existència del quòrum
necessari per a l’inici de la sessió, es procedeix a conèixer dels següents
assumptes:

    1. Adhesió al Pacte Nacional pel Referèndum.
    2. Adjudicació dels concursos pel bar de la Piscina i el bar de la Plaça Major .
    3. Aprovació dels expedients de crèdit núm. 1 i núm. 2 , d’incorporació de
       romanents i crèdit extraordinari i suplement en el pressupost de despesa
       mitjançant generació de crèdits per ingressos.
    4. Aprovació de certificacions i factures.


1-ADHESIÓ AL PACTE NACIONAL PEL REFERÈNDUM
El dia 26 de juny de 2013, es va constituir el Pacte Nacional pel Dret a Decidir. El
passat mes de desembre de 2016 aquesta plataforma va acordar transformar-se en
el Pacte Nacional pel Referèndum. Es va crear una comissió executiva formada per
Joan Ignasi Elena, Maite Arqué, Jaume Bosch, Francesc de Dalmases, Carme-Laura
Gil, Itziar González, Francesc Pané i Carme Porta.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



El dia 23 de gener de 2017, els membres del comitè executiu van presentar el
manifest, els objectius, el full de ruta i el programa de treball del Pacte. El manifest
expressa el següent:
Manifest Pacte Nacional pel Referèndum
La consciència nacional i la voluntat d’autogovern del poble de Catalunya té
indubtables arrels històriques, antigues i profundes, i s’ha manifestat reiteradament
al llarg del temps. Avui, Catalunya està integrada en l’Estat espanyol, el qual, per
innegables raons d’història, lingüístiques i culturals, és plurinacional, a desgrat que
les seves estructures polítiques no el reconeguin així.
El desig de Catalunya de decidir el seu futur polític, cada cop s’ha fet més evident
davant del món. Fins al punt de convertir-se en una aspiració sostinguda, que avui
recull la voluntat d’una gran majoria de la seva població.
Entre els drets essencials i inalienables de les societats democràtiques, es reconeix
el de decidir el seu futur polític. I és aquest dret el que sustenta la demanda d’una
majoria de ciutadanes i ciutadans de Catalunya, que volen materialitzar-lo mitjançant
un referèndum.
Posem de manifest que la voluntat d’expressió de les catalanes i dels catalans
mitjançant un referèndum és majoritària i transversal; i congruent amb la
determinació cívica, pacífica i democràtica que han expressat les multitudinàries
mobilitzacions de la societat organitzada a favor del seu dret a decidir.
Afirmem que l’actual marc jurídic espanyol, tal com han defensat experts en dret
constitucional, permet la realització d’un referèndum a Catalunya acordat amb
l’Estat.
Si aquesta possibilitat no s’ha obert fins ara ha estat per manca de voluntat política
dels Governs d’Espanya. El dret, atès que és susceptible d’interpretacions diverses,
ha de ser entès com un instrument per trobar solucions democràtiques als
problemes polítics i no per crear-ne de nous o per agreujar els existents.
Les persones, entitats, organitzacions i institucions que signem aquest MANIFEST
entenem el referèndum com una eina privilegiada d’aprofundiment democràtic, que
permet el debat polític plural, la recerca de consensos i l’adopció final d’acords
eficaços.
Per tot això :
Instem els Governs de Catalunya i de l’Estat espanyol a superar les dificultats
polítiques i els apriorismes, i a assolir finalment l’acord que estableixi les condicions i
les garanties justes i necessàries per a la celebració d’un Referèndum reconegut per
la comunitat internacional, el resultat del qual haurà de ser políticament vinculant i
efectiu.
Reconeixem el Parlament de Catalunya com la institució democràtica on es
manifesta la voluntat popular del país. Per això donem suport a aquelles iniciatives i
acords que hi sorgeixin per a l’articulació d’aquest Referèndum.
Manifestem la convicció que el referèndum és una eina inclusiva, que permetrà la
lliure expressió dels diversos posicionaments que els ciutadans i ciutadanes de


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



Catalunya han expressat respecte a la relació política de Catalunya amb l’Estat
espanyol.
Afirmem que la cultura democràtica reclama solucions polítiques als problemes
polítics. I ho fem apel·lant al mecanisme fonamental de què disposen les societats
modernes: el coneixement i la validació de la voluntat majoritària del poble que
s’expressa amb el vot.
Aquest referèndum ha de propiciar que tothom se senti cridat a participar-hi. Per això
és necessari un debat escrupolosament democràtic, plural i en igualtat de condicions
entre les legítimes opcions que avui es manifesten a Catalunya.
En aquest moment, atesa la transformació viscuda pel Pacte, i amb la voluntat de
manifestar l’adhesió a la celebració d’un referèndum on el poble de Catalunya
decideixi llur futur, aquest Ajuntament vol ratificar el seu compromís amb la
ciutadania de Catalunya i als valors expressats en el manifest del Pacte Nacional pel
Referèndum
Per tot això, els grups municipals de l’Ajuntament de La Llacuna proposen al Ple
Municipal els següents:

ACORDS
1. Manifestar l’adhesió al PACTE NACIONAL PEL REFERÈNDUM.
2. Subscriure el contingut del Manifest PACTE NACIONAL PEL REFERÈNDUM.
3. Promoure al municipi que entitats, associacions i agents econòmics es sumin al
Pacte Nacional per Referèndum i subscriguin el seu Manifest.
4. Enviar aquesta moció aprovada a la Generalitat de Catalunya, al Parlament de
Catalunya, al Pacte Nacional pel Referèndum, a l’Associació de Municipis per la
Independència (AMI) i a l’Associació Catalana de Municipis (ACM).

L’Alcalde posa la proposta a votació que es aprovada per unanimitat 7 vots a favor


2-ADJUDICACIÓ DELS CONCURSOS PEL BAR DE LA PISCINA I DE LA PLAÇA
MAJOR

Vist que l’Ajuntament mitjançant anuncis publicats el passat 28 de març de 2017, al
taulell d’anuncis ( e-tauler) de la pagina web d’aquest ajuntament, anunciava la
licitació dels bars de la piscina i la plaça Major.

Vist que les úniques ofertes presentades son les del

Sr. Bienvenido Cachá Villarrubia pel bar de la Piscina
Sra. Denis Cachá Labairu pel bar de la plaça Major

PROPOSO


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



    1) Adjudicar els contactes del concurs del bar de la piscina al Sr. Bienvenido
       Cachá Villarrubia, d’acord amb les condicions publicades a les bases que
       regia aquesta licitació.
    2) Adjudicar els contactes del concurs del bar de la Plaça Major a la Sra. Denis
       Cachá Labairu , d’acord amb les condicions publicades a les bases que regia
       aquesta licitació.
    3) Comunicar aquest acord als interessats.

S’aprova la proposta per unanimitat 7 vots a favor.


3- Aprovació dels expedients de crèdit núm. 1 i núm. 2 , d’incorporació de
romanents i crèdit extraordinari i suplement en el pressupost de despesa
mitjançant generació de crèdits per ingressos.

Vistos els expedients modificació pressupostària núm. 1 i núm. 2, se sotmet a
aprovació del Ple de l'Ajuntament l'adopció dels següents
ACORDS
Primer.- Ratificar els acords del decret núm. 51 corresponen a la modificació núm 1
Expedient d’incorporació de romanents de crèdit número 1/2017

ROMANENTS A 31/12/2016

APLICACIÓ             TIPUS           DE MOD.INGRESSOS MOD
                      MODIFICACIÓ                         .DESPESES
    161/627 MILLORA INCORPORACIÓ DE                           5.259,56
 XARXA ABASTAMENT           ROMANENTS                         3.142,29
               AIGUA
              336/631 INCORPORACIÓ DE                        30.008,15
CONSOLIDACIÓ DE LA          ROMANENTS
        TORRA DELS
           CASTELL I
   ARRANJAMENT DE
           L’ENTORN
         87000 PER A    AUGMENT DE LES           3.142,29
          DESPESES          PREVISIONS
          GENERALS              INICIALS
                           D’INGRESSOS
         87010 PER A    AUGMENT DE LES          35.267,71
     DESPESES AMB           PREVISIONS
      FINANÇAMENT               INICIALS
            AFECTAT        D’INGRESSOS

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



                                                                            38.410,00              38.410,00

Per tant
RESOLC:
1.-Iniciar l’expedient 1/2017, d’incorporació de romanents.
2.-Encarregar a la Secretària-Interventora els informes corresponents.
3.-Ratificació Ple de la Corporació.

Segon -Aprovar inicialment l'expedient núm 2 d’incorporació de romanents i crèdit
extraordinari i suplement en el pressupost de despesa mitjançant generació de
crèdits per ingressos, que es detallen:

GENERACIÓ DE CRÈDITS PER INGRESSOS

APLICACIÓ TIPUS DE MODIFICACIÓ                                                          TOTAL M.
                                                                                        INGRESSOS
76101            C. extraordinari. Diputació de Barcelona, projecte de                       30.000,00
                 millora de l’entorn i l’accés al Castell de
                 Vilademàger .                                                                     49.848,52
                 Diputació de Barcelona, arranjament del camí del
                 Clot de les Barraques i del Ventanell
76102            C. extraordinari, Diputació de Barcelona, millora del                        240.175,00
                 nucli urbà, manteniment i reposició d’inversions per
                 al foment de la diversificació econòmica
76103            C. extraordinari Diputació de Barcelona, programa                                  2.413,30
                 complementari de suport a la inversió local                                        8.382,88
76105            C. extraordinari ,Diputació de Barcelona, concessió                               20.000,00
                 directa destinada a finançar la realització d’un
                 projecte de millora i ampliació del museu de la
                 llacuna
461              Suplement de crèdit, Diputació de Barcelona,                                      15.316,82
                 programa complementari de foment local 2017
                 TOTAL                                                                        366.136,52


DESPESES A FINANÇAR AMB NOUS INGRESSOS

APLICACIÓ TIPUS DE MODIFICACIÓ                                     TOTAL M.
                                                                   DESPESES
454/61901        Arranjament del camí del clot de les Barrraques i         49.848,52
                 Ventanell                                                  8.382,88
336/631          Millora de l’entorn i accés al castell                    30.000,00

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



333/626          Projecte de millora i ampliació del museu de la                                   20.000,00
                 llacuna
133/619          Pilona                                                                         2.413,30
160/623          Claveguera camp de Santacana                                                 104.851,81
1532/619         Reparació del carrer de la Muralla i execució de                              14.502,03
                 nova vorera.
                 Pavimentació del nucli urbà i obres de                                             6.904,66
                 col·locació de pilones                                                            41.059,77
                 Paviments carrers de Rofes i davant de les
                 escoles
241/131          Personal laboral temporal                                                         15.316,82
170/619          Arranjament del talús urbanitzat de la riera de la                                68.501,59
                 molinada
                 Endegament del tram final de la riera del pont de                                  4.355,14
                 la molinada
                 TOTAL                                                                        366.136,52

Per tant,
RESOLC
1.-Iniciar l’expedient 2/2017, modificació de crèdit , crèdit extraordinari i suplement
finançat per generació d’ingressos.
2.-Encarregar a la Secretària-Interventora els informes corresponents.
3.-Elevar al Ple perquè l’aprovi.

Tercer.- Publicar en el Butlletí Oficial de la Província i al tauler d'edictes de
l'Ajuntament l'anunci d'exposició pública d'aquest acord durant un període de 15 dies
hàbils a comptar de l'endemà de la publicació a efecte que les persones
interessades poden examinar l'expedient i formular les reclamacions que considerin
oportunes.
Quart.- Considerar definitivament aprovat aquest acord en cas que no es presentin
reclamacions, publicar aquesta aprovació definitiva i un resum de la modificació
pressupostària a nivell de capítol en el Butlletí Oficial de la Província i remetre una
còpia de l'expedient a les administracions corresponents.

L’alcalde posa la proposta a votació que s’aprova per unanimitat 7 vots a favor

4- APROVACIO DE CERTIFICACIONS I FACTURES

Vist que s’han presentat diferents factures i certificacions.
Vist que han estat informades favorablement pel tècnic municipal.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es


AJUNTAMENT DE LA LLACUNA



L’Alcalde proposa al Ple :

Aprovar les certificacions i factures següents:
- Moix Obres i Serveis – Factura i certificació per import de 104.851,81€
   corresponent a l’actuació d’obres del col·lector de clavegueram del Camp de
   Santacana, subvencionada en el marc de XGL de la Diputació de Barcelona, sota
   l’actuació “Millora del Nucli Urbà”,

La proposta s’aprova per unanimitat 7 vots a favor


I no havent mes assumptes a tractar l’Alcalde tanca la sessió a les 21:45h de que jo
la Secretària en dono fe.


   L’Alcalde,                                              La Secretària
   Josep Parera i Tort                                     Mª Antonia Torres i Gumà

                                                           CPISR-1 C         Signat digitalment per
                                                                             CPISR-1 C MARIA
                                                           MARIA             ANTONIA TORRES
                                                           ANTONIA           GUMÀ
                                                                             Data: 2018.01.29
                                                           TORRES GUMÀ       12:34:07 +01'00'




       Signat
       electrònicament per
       :CPISR-1 C José
       Parera Tort
       Data :2018.01.29
       12:58:38 CET




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                          E-Mail. llacuna@diba.es
