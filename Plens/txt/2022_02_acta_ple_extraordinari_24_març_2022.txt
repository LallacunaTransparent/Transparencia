AJUNTAMENT DE LA LLACUNA

ACTA DE LA SESSIÓ EXTRAORDINARIA CELEBRADA PEL PLE D’AQUEST AJUNTAMENT
EL DIA 24 DE MARÇ DE 2022

Acta núm. 02/22
Hora de celebració: 20 hores.
Lloc: Sala de sessions de la Casa de la Vila.
Tipus de sessió: extraordinària.
Convocatòria: primera.

                                            ASSISTENTS:
Alcalde
Josep Parera i Tort

Regidors
José Marti Morgades
M. Rosa Busquets Mabres
Xavier Trillas Camps
Albert Valiente Alentorn
Miquel Grau Rivera

Excusa la seva assistència
Sebastià Jódar Quesada

Secretària
Mª Antonia Torres i Gumà

Obre la sessió la presidència a les vint hores, i comprovada l’existència del quòrum necessari per
a l’inici de la sessió, es procedeix a conèixer dels següents assumptes de l’ordre del dia :

 1. Aprovació inicial de la modificació de la Ordenança Fiscal num. 4 reguladora de l’impost sobre
l’Increment del Valor dels Terrenys de Naturalesa Urbana( IIVTNU)

2. Aprovació del Compte General de 2020.

L’alcalde demana a la Secretaria que doni lectura al primer punt :

1-Aprovació inicial de la modificació de la Ordenança Fiscal num. 4 reguladora de l’impost
sobre l’Increment del Valor dels Terrenys de Naturalesa Urbana( IIVTNU)

Vista la disposició transitòria única del Reial decret llei 26/2021, de 8 de novembre, en relació a
l’adaptació de les ordenances fiscals, on en el seu paràgraf primer estableix:

“Los ayuntamientos que tengan establecido el Impuesto sobre el Incremento de Valor de los
Terrenos de Naturaleza Urbana deberán modificar, en el plazo de seis meses desde la entrada en
vigor de este real decreto-ley, sus respectivas ordenanzas fiscales para adecuarlas a lo dispuesto
en el mismo”.

Es preceptiu i necessari que l’Ajuntament tramiti la modificació de l’ordenança fiscal reguladora
de l’IIVTNU per tal d’adequar-la a tot el que disposa l’esmentat reial decret llei.
Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
EL text refós de la Llei reguladora de les hisendes locals, aprovat pel Reial decret legislatiu 2/2004,
de 5 de març, estableix en els seus articles 15 a 19 el procediment per a l’aprovació i modificació
de les ordenances fiscals reguladores dels tributs locals.
Quan es modifiquen les ordenances fiscals, els acords de modificació hauran de contenir la nova
redacció dels preceptes afectats.

La publicació dels textos actualitzats de les ordenances fiscals municipals resulta necessària, a fi
de donar compliment al que estableix l’article 85 de la Llei 58/2003, de 17 de desembre, general
tributària, ja que aquestes han de complir la doble funció de servir com a eina normativa
fonamental de gestió dels tributs locals i alhora comunicació informativa amb els ciutadans.

Consta també acreditat a l’expedient que s’ha observat el tràmit de consulta pública prèvia,
prevista a l’article 133 de la Llei 39/2015, del procediment administratiu comú de les
administracions públiques, en els termes fixats per la Direcció General de Tributs, al seu informe
de 10 de gener de 2018.

Vista la Memòria de l’Alcaldia, els informes de la Secretaria i la Intervenció i el de la Comissió
d’Hisenda, es proposa al Ple l’adopció dels següents

                                             ACORDS

   PRIMER-Aprovar provisionalment per a l’exercici de 2022 i següents la modificació de les
   Ordenances fiscals que a continuació es relacionen, així com el seu text refós:

Ordenança Fiscal núm. 4 - IMPOST SOBRE L'INCREMENT DE VALOR DELS TERRENYS
DENATURALESA URBANA
El text íntegre de l’ordenança és el següent:

Article 1r.- Fet imposable

   1. L’Impost sobre l’increment de valor dels terrenys de naturalesa urbana és un tribut municipal
      i directe, el fet imposable del qual el constitueix l'increment de valor que experimentin els
      terrenys de naturalesa urbana i que es manifesti a conseqüència de la transmissió de la
      propietat per qualsevol títol o de la constitució o transmissió de qualsevol dret real de gaudi,
      limitatiu del domini, sobre els terrenys esmentats.

   2. El títol a què es refereix l'apartat anterior podrà consistir en:

       a)   Negoci jurídic "mortis causa".
       b)   Negoci jurídic "inter vivos", sigui de caràcter onerós o gratuït.
       c)   Alienació en subhasta pública o altra forma d’execució forçosa.
       d)   Expropiació forçosa.

   3. No està subjecte a aquest impost l’increment de valor que experimentin els terrenys que
      tinguin la consideració de rústics a efectes de l’impost sobre béns immobles. En
      conseqüència amb això, hi està subjecte l’increment de valor que experimentin els terrenys
      que hagin de tenir la consideració d’urbans, als efectes de l’impost sobre béns immobles,
      amb independència que estiguin o no inclosos com a tals al Cadastre o al padró d’aquell.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
   4. Està subjecte a aquest Impost l'increment de valor que experimentin els terrenys integrats
      en els béns immobles classificats com de característiques especials a l'efecte de l'Impost
      sobre béns immobles.

   5. Als efectes de l'Impost sobre béns immobles, tenen la consideració de béns immobles
      rústics, de béns immobles urbans i de béns immobles de característiques especials els que
      es defineixen com a tals en les normes reguladores del Cadastre Immobiliari.

Article 2n.- Actes no subjectes

No estan subjectes a aquest Impost:

   1. Les aportacions de béns i drets realitzades pels cònjuges a la societat conjugal, les
      adjudicacions que a favor seu i en pagament d'aquestes es verifiquin i les
      transmissions que es facin als cònjuges en pagament dels seus havers comuns.

   2. Les transmissions de béns immobles entre cònjuges o a favor dels fills, com a
      conseqüència del compliment de sentències en els casos de nul·litat, separació o
      divorci matrimonial, sigui quin sigui el règim econòmic matrimonial.

   3. L'adjudicació de la totalitat d'un bé immoble en favor d'un dels copropietaris
       efectuada com a conseqüència de la dissolució d'una comunitat de béns
       constituïda sobre un immoble de naturalesa indivisible.

   4. L'adjudicació de béns immobles per part de les societats cooperatives d'habitatges a
      favor dels seus socis cooperativistes.

   5. Les transmissions de terrenys a què donin lloc les operacions distributives de beneficis i
      càrregues per aportació dels propietaris inclosos en l’actuació de transformació urbanística,
      i les adjudicacions en favor dels esmentats propietaris en proporció als terrenys aportats
      pels mateixos, en els termes de l'article 23 del Text refós de la Llei del sòl i rehabilitació
      urbana, aprovat per Reial decret legislatiu 7/2015, de 30 d'octubre. No obstant això, si el
      valor de les parcel·les adjudicades a un propietari excedeix del que proporcionalment
      correspon als terrenys aportats pel mateix, l'excés d'adjudicació sí estarà subjecte a aquest
      Impost.

   6. La retenció o reserva del dret real d'usdefruit i els actes d'extinció de l'esmentat dret real, ja
      sigui per defunció de l'usufructuari o pel transcurs del termini pel que va ser constituït.

   7. Les transmissions de terrenys de naturalesa urbana derivades d'operacions de fusió o
      escissió d’empreses, així com de les aportacions d’immobles integrats en branques
      d’activitat, a les quals resulti aplicable el règim regulat en el capítol VII del Títol VII de la
      Llei 27/2014, de 27 de novembre, de l’impost sobre societats, a excepció de les previstes
      en l’article 87è del mateix text legal quan no s’integrin en una branca d’activitat.

   8. Les transmissions de terrenys de naturalesa urbana derivades d'operacions de
      transmissions del negoci o d'actius o passius realitzades per entitats de crèdit en
      compliment de plans de reestructuració o plans de resolució d'entitats de crèdit a favor
      d'una altra entitat de crèdit, a l'empara de la normativa de reestructuració bancària.

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
   9. Les transmissions de terrenys de naturalesa urbana realitzades per una entitat de crèdit a
      favor d'una societat per a la gestió d'actius, sempre i quan els esmentats immobles hagin
      estat adquirits per l'entitat de crèdit en pagament de deutes relacionats amb el sòl per a
      promoció immobiliària i amb les construccions i promocions immobiliàries, a l'empara de la
      Llei 8/2012, de 30 d'octubre, de sanejament i venda dels actius immobiliaris del sector
      financer.

   10. Les aportacions o transmissions de béns immobles efectuades a la Societat de Gestió
       d'Actius Procedents de la Reestructuració Bancària (SAREB) regulada a la disposició
       addicional setena de la Llei 9/2012, de 14 de novembre, de reestructuració i resolució
       d'entitats de crèdit.

   11. Les aportacions o transmissions de béns immobles efectuades per la Societat de Gestió
       d'Actius Procedents de la Reestructuració Bancària (SAREB) a entitats participades directa
       o indirectament per dita Societat en al menys el 50 per cent del capital, fons propis,
       resultats o drets de vot de l'entitat participada en el moment immediatament anterior a la
       transmissió, o com a conseqüència de la mateixa.

   12. Les aportacions o transmissions de béns immobles realitzades per la Societat de Gestió
       d'Actius Procedents de la Reestructuració Bancària (SAREB), o per les entitats
       constituïdes per aquesta per a complir amb el seu objecte social, als fons d'actius bancaris
       (FAB), a què es refereix la disposició addicional desena de la Llei 9/2012, de 14 de
       novembre, de reestructuració i resolució d'entitats de crèdit.

   13. Les aportacions o transmissions de béns immobles realitzades entre els citats fons d'actius
       bancaris (FAB) durant el període de temps de manteniment de l'exposició del Fons de
       Reestructuració Ordenada Bancària (FROB) als Fons, previst en l'apartat 10 de la
       disposició addicional desena de la Llei 9/2012, de 14 de novembre, de reestructuració i
       resolució d'entitats de crèdit.

   14. Les transmissions de terrenys de naturalesa urbana que es realitzin com a conseqüència
       de les operacions relatives als processos d'adscripció a una societat anònima esportiva de
       nova creació, sempre que s'ajustin a les normes de la Llei 10/1990, de 15 d'octubre, de
       l’esport i del Reial decret 1251/1999, de 16 de juliol, sobre societats anònimes esportives.

En els supòsits de no subjecció a què es refereixen els anteriors apartats, per al càlcul del període
de generació de l'increment de valor posat de manifest en una posterior transmissió del terreny, es
prendrà com a data d'adquisició aquella en què es va produir l'anterior meritament de l'impost. En
conseqüència, en la posterior transmissió dels terrenys, s'entendrà que el nombre d'anys al llarg
dels quals s'ha posat de manifest l'increment de valor no s'ha interromput per causa de la
transmissió derivada de les operacions no subjectes.

   15. No es produirà la subjecció a l'impost en les transmissions de terrenys respecte dels quals
       s'acrediti la inexistència d'increment de valor per diferència entre els valors dels esmentats
       terrenys en les dates de transmissió i adquisició, tret que l'Administració pugui demostrar
       que s'ha produït increment de valor.

       L'interessat haurà de declarar la transmissió com a no subjecta, així com aportar els títols
       que documentin la transmissió i l'adquisició. Tindran la condició d'interessats, a aquests
       efectes, les persones o entitats a què es refereix l'article 3r d'aquesta Ordenança.

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
         Per a constatar la inexistència d'increment de valor, com a valor de transmissió o
         d'adquisició del terreny es prendrà el més alt dels següents valors: el que consti en el títol
         que documenti l'operació o el comprovat, en el seu cas, per l'Administració tributària.

         Quan es tracti de la transmissió d'un immoble en el qual hi hagi sòl i construcció, es prendrà
         com a valor del sòl, a aquests efectes, el que resulti d'aplicar la proporció que representi en
         la data del meritament de l'impost el valor cadastral del terreny respecte del valor cadastral
         total, i aquesta proporció s'aplicarà tant al valor de transmissió com, en el seu cas, al valor
         d'adquisició.

         Per a determinar la inexistència d'increment de valor no podran computar-se les despeses o
         tributs que gravin les esmentades transmissions.

         Si l'adquisició o la transmissió hagués estat a títol lucratiu, per a comparar la inexistència
         d'increment de valor, es prendrà el més alt dels següents valors: el declarat en l'Impost
         sobre successions i donacions o el comprovat, en el seu cas, per l'Administració tributària.

         En la posterior transmissió dels immobles a què es refereix aquest apartat, per al còmput
         dels anys al llarg dels quals s'ha posat de manifest l'increment de valor, no es tindrà en
         compte el període anterior al de la seva adquisició.

Article 3r.- Subjectes passius

1. És subjecte passiu de l’impost a títol de contribuent:

     a) En les transmissions de terrenys o en la constitució o transmissió de drets reals de
        gaudiment limitatius del domini a títol lucratiu, la persona física o jurídica, o l’entitat a què es
        refereix l’article 35.4 de la Llei general tributària, que adquireixi el terreny o a favor de la qual
        es constitueixi o transmeti el dret real que es tracti.
     b) En les transmissions de terrenys o en la constitució o transmissió de drets reals de
        gaudiment limitatius del domini a títol onerós, la persona física o jurídica, o l’entitat a què es
        refereix l’article 35.4 de la Llei general tributària, que transmeti el terreny, o que constitueixi
        o transmeti el dret real que es tracti.

2. En els supòsits a què es refereix la lletra b) de l’apartat anterior, tindrà la consideració de
   subjecte passiu substitut del contribuent, la persona física o jurídica, o l’entitat a què es refereix
   l’article 35.4 de la Llei general tributària, que adquireixi el terreny o a favor de la qual es
   constitueixi o transmeti el dret real que es tracti, quan el contribuent sigui una persona física no
   resident a Espanya.

Article 4t.- Successors i responsables

1.    Són responsables tributaris les persones físiques i jurídiques determinades com a tals a la Llei
     general tributària i a l’Ordenança general.

2.    La derivació de responsabilitat requerirà que, prèvia audiència de l’interessat, es dicti acte
     administratiu, en els termes previstos a la Llei general tributària.

3.   Les obligacions tributàries pendents s’exigiran als successors de les persones físiques,
Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
   jurídiques i entitats sense personalitat, en els termes previstos a la Llei general tributària i a
   l’Ordenança general.

Article 5è.- Beneficis fiscals de concessió obligatòria i quantia fixa

1. Estan exempts d’aquest impost els increments de valor que es manifestin com a conseqüència
   de la constitució i la transmissió de qualsevol dret de servatge.

2. Estan exempts d'aquest impost els increments de valor que es manifestin com a conseqüència
   de les transmissions realitzades per persones físiques amb ocasió de la dació en pagament de
   l'habitatge habitual del deutor hipotecari o garant del mateix, per a la cancel·lació de deutes
   garantits amb hipoteca que recaigui sobre el mateix, contrets amb entitats de crèdit o qualsevol
   altra entitat que, de manera professional, realitzi l'activitat de concessió de préstecs o crèdits
   hipotecaris.

   Així mateix, estan exempts d'aquest impost els increments de valor que es manifestin com a
   conseqüència de les transmissions de l'habitatge habitual en què concorrin els requisits
   anteriors, realitzades en procediment d'execució hipotecària notarial o judicial.

   No serà d'aplicació aquesta exempció quan el deutor o garant transmetent o qualsevol altre
   membre de la seva unitat familiar disposi, en el moment de poder evitar la transmissió de
   l'habitatge, d'altres béns o drets en quantia suficient per a satisfer la totalitat del deute
   hipotecari. Es presumirà el compliment d'aquest requisit. No obstant, si amb posterioritat es
   comprova el contrari, es procedirà a practicar la liquidació tributària corresponent.

   A aquests efectes es considera habitatge habitual la residència on hagi figurat empadronat el
   contribuent de forma ininterrompuda durant, almenys, els dos anys anteriors a la transmissió o
   des del moment de l'adquisició si aquest termini fos inferior als dos anys.

   Respecte al concepte d'unitat familiar, s'estarà a allò que es disposa a la Llei 35/2006, de 28 de
   novembre, de l'impost sobre la renda de les persones físiques i de modificació parcial de les
   lleis dels impostos sobre societats, sobre la renda de no residents i sobre el patrimoni. A
   aquests efectes, s'equipara el matrimoni amb la parella de fet legalment inscrita.

3. També estan exempts d’aquest impost els corresponents increments de valor quan l'obligació
   de satisfer aquell recaigui sobre les persones o entitats següents:

   a) Aquest Municipi, l’Estat, la Comunitat Autònoma i altres entitats locals a les quals pertany o
   que estiguin integrades en aquest municipi, així com els organismes autònoms de l’Estat i les
   entitats de dret públic d’anàleg caràcter de la Comunitat Autònoma i de dites entitats locals.
   b) Les entitats definides a la Llei 49/2002, de 23 de desembre, de règim fiscal de les entitats
   sense finalitats lucratives i dels incentius fiscals al mecenatge, sempre que compleixin els
   requisits establerts a l’esmentada llei i al seu reglament aprovat per Reial decret 1270/2003, de
   10 d'octubre.
   Per gaudir d'aquesta exempció les entitats esmentades hauran de comunicar a l'Ajuntament la
   seva opció pel règim fiscal previst al Títol II de la Llei 49/2002, mitjançant la corresponent
   declaració fiscal, abans de la finalització de l'any natural en què s'hagi produït el fet imposable
   d'aquest impost.
   No obstant això, en la transmissió de terrenys o en la constitució o transmissió de drets reals de
   gaudiment limitatius del domini a títol lucratiu, la comunicació es podrà efectuar en el termini
Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
   previst a l'apartat 6 de l'article 11è d'aquesta Ordenança, en el supòsit que la finalització
   d'aquest termini excedeixi de l'any natural previst al paràgraf anterior.
   L'esmentada comunicació haurà d'anar acompanyada d'acreditació de la presentació de la
   declaració censal a la corresponent Administració tributària.
   c) Les Entitats Gestores de la Seguretat Social i les Mutualitats de Previsió Social regulades per
   la Llei 20/2015, de 14 de juliol, d'Ordenació, supervisió i solvència de les entitats asseguradores
   i reasseguradores.
   d) Els titulars de concessions administratives revertibles respecte als terrenys que hi estiguin
   afectes.
   e) La Creu Roja Espanyola.
   f) Les persones o entitats a favor de les quals s'hagi reconegut l’exempció en tractats o convenis
   internacionals.

Article 6è.- Beneficis fiscals de concessió potestativa o quantia variable

1. Estan exempts d’aquest impost els increments de valor que es manifestin com a conseqüència
   de les transmissions de béns que es trobin dins del perímetre delimitat com a Conjunt
   Històrico-Artístic, o hagin estat declarats individualment d’interès cultural, segons l’establert en
   la Llei 16/1985, de 25 de juny, del patrimoni històric espanyol, o en la Llei 9/1993, de 30 de
   setembre, del patrimoni cultural català, quan els seus propietaris o titulars de drets reals
   acreditin que han realitzat al seu càrrec obres de conservació, millora o rehabilitació en
   aquests immobles.

   Per a poder gaudir d’aquest benefici fiscal caldrà acreditar que les obres de conservació o
   rehabilitació dels immobles han estat finançades pel subjecte passiu i que la despesa
   efectivament realitzada en el període dels últims 10 anys, no ha estat inferior al 50% per cent
   del valor cadastral assignat a l’immoble en el moment del meritament de l’impost.

   Per tal que els béns urbans ubicats dins del perímetre delimitatiu dels conjunts històrics, que hi
   estiguin globalment integrats, puguin gaudir d'exempció han de comptar amb una antiguitat
   igual o superior a cinquanta anys i han d'estar catalogats, d’acord amb la normativa
   urbanística, com a objecte de protecció integral en els termes que preveu la normativa de
   patrimoni històric i cultural.

2. Es concedirà una bonificació del 50% per cent de la quota de l’impost, en les transmissions de
   terrenys, i en la transmissió o constitució de drets reals de gaudiment limitatiu del domini que
   afectin a l'habitatge habitual del causant realitzades a títol lucratiu per causa de mort a favor
   dels seus descendents de primer grau i adoptats, els cònjuges i els seus ascendents de primer
   grau i adoptants.

   A aquests efectes es considera habitatge habitual la residència on figuri empadronat el
   causant. No obstant, s'entendrà que l'habitatge no perd el caràcter d'habitual a efectes
   d'aquesta bonificació, quan la baixa en el padró hagi estat motivada per causes de salut
   suficientment acreditades.

   L’habitatge, un traster i fins a dues places d’aparcament es poden considerar conjuntament
   com a l’habitatge habitual, sempre i quan es trobin situats al mateix edifici o complex
   urbanístic.

   En qualsevol cas, per tenir dret a l'esmentada bonificació caldrà que l'immoble adquirit, en el
   moment de la defunció del causant, no estigués total o parcialment cedit a tercers.
Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA


Article 7è.- Base imposable

   1. La base imposable d'aquest impost està constituïda per l'increment del valor dels terrenys
      de naturalesa urbana manifestat en el moment del meritament i experimentat al llarg d'un
      període màxim de vint anys.

   2. Per a determinar la base imposable de l'impost, es multiplicarà el valor del terreny en el
      moment del meritament pel coeficient fixat a l'apartat 8 d'aquest article corresponent al
      període de generació de l'increment del valor. En cas que el període de generació sigui
      inferior a un any, es prorratejarà el coeficient anual tenint en compte el nombre de mesos
      complerts, sense tenir en compte les fraccions de mes.

   3. En les transmissions de terrenys de naturalesa urbana es considerarà com el seu valor, al
      temps del meritament d'aquest impost, el que tinguin fixat en aquest moment als efectes de
      l'impost sobre béns immobles.

       No obstant, quan el valor sigui conseqüència d’una Ponència de valors que no reflecteixi
       modificacions de planejament aprovades amb anterioritat, es podrà liquidar provisionalment
       aquest impost d’acord amb el mateix. En aquests casos, en la liquidació definitiva s’aplicarà
       el valor dels terrenys obtingut conforme als procediments de valoració col·lectiva que
       s’instruïssin, referit al moment del meritament. Quan aquesta data no coincideixi amb la data
       d’efectivitat dels nous valors cadastrals, aquests es corregiran aplicant els coeficients
       d’actualització que corresponguin, establerts a l’efecte en les lleis de pressupostos generals
       de l’Estat.

       Quan el terreny, encara que sigui de naturalesa urbana en el moment del meritament de
       l’impost o integrat en un bé immoble de característiques especials, no tingui fixat valor
       cadastral en aquell moment, o, si en tingués, no concordi amb el de la finca realment
       transmesa, a conseqüència d’aquelles alteracions que per les seves característiques no es
       reflecteixin en el Cadastre o en el padró de l’impost sobre béns immobles, conforme a les
       quals s’hagi d’assignar el valor cadastral, l’Ajuntament podrà practicar la liquidació quan el
       dit valor cadastral sigui fixat, referint l’esmentat valor al moment del meritament.

   4. En la constitució i la transmissió de drets reals de gaudi limitatius del domini, per determinar
      l'import de l'increment de valor cal prendre la part del valor del terreny proporcional als
      valors dels drets esmentats, calculat mitjançant l'aplicació de les normes fixades a l'efecte
      en l'impost sobre transmissions patrimonials i actes jurídics documentats i, en particular, dels
      preceptes següents:

   A) Usdefruit

   a) El valor de l’usdefruit temporal es reputarà proporcional al valor dels béns, a raó del 2 per
      100 per cada període d’un any, sense que mai excedeixi el 70 per cent.
   b) En els usdefruits vitalicis, es considera que el valor és igual al 70 per cent del valor total del
      terreny si l'usufructuari té menys de vint anys, minorant, a mesura que l'edat augmenta, en
      la proporció de l'1 per cent menys per cada any més, amb el límit mínim del 10 per cent del
      valor total.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
   c) Si l'usdefruit constituït a favor d'una persona jurídica s'estableix per un termini superior a
      trenta anys o per temps indeterminat, s'ha de considerar fiscalment una transmissió de
      plena propietat subjecta a condició resolutòria.

   B) Ús i estatge

      El valor dels drets reals d'ús i estatge és el que resulta d'aplicar al 75 per cent del valor del
      terreny sobre el que s'han imposar, les regles corresponents a la valoració dels usdefruits
      temporals o vitalicis, segons els casos.

   C) Nua propietat

      El valor del dret de la nua propietat s'ha de fixar d'acord amb la diferència entre el valor de
      l'usdefruit, ús o estatge i el valor cadastral del terreny.

   D) Dret real de superfície

      El dret real de superfície s'ha de fixar d'acord amb les regles de l'usdefruit temporal.

   E) Altres drets reals

      Els drets reals no inclosos en apartats anteriors s'imputaran pel capital, preu o valor que les
      parts haguessin pactat al constituir-los, si fos igual o més alt que el que resulti de la
      capitalització a l'interès legal de la renda o pensió anual, o aquest si aquell fos menor. En cap
      cas el valor així imputat ha de ser superior al que tinguin determinat en el moment de la
      transmissió a l'efecte de l'Impost sobre béns immobles.

   5. En la constitució o transmissió del dret a elevar una o més plantes sobre un edifici o un
      terreny o del dret a construir sota el sòl, sense que això pressuposi l'existència d'un dret real
      de superfície, el quadre de percentatges anuals, previst a l’article 8 d’aquesta Ordenança,
      s’aplicarà sobre la part del valor cadastral que representi, respecte a aquest valor, el mòdul
      de proporcionalitat fixat en l'escriptura de transmissió o, si no n'hi ha, el que resulti d'establir
      la proporció corresponent entre la superfície o volum de les plantes per construir en el sòl o
      el subsol i la totalitat de superfície o volum edificats un cop construïdes aquestes plantes.

       En cas que no s'especifiqui el nombre de noves plantes, caldrà atenir-se, per tal d'establir-ne
       la proporcionalitat, al volum màxim edificable segons el planejament vigent.

   6. En els supòsits d'expropiació forçosa, el percentatge corresponent s'ha d'aplicar sobre la
      part del preu just que correspongui al valor del terreny, llevat que el valor cadastral assignat
      a l'esmentat terreny fos inferior; en aquest cas prevaldrà aquest últim sobre el preu just.

   7. En cas de substitucions, reserves, fideïcomisos i institucions successòries forals, cal aplicar
      les normes de tributació del dret d'usdefruit, llevat que l'adquirent tingui la facultat de
      disposar dels béns; en aquest supòsit, caldrà liquidar l'impost pel domini ple.

   8. Per a determinar la base imposable es multiplicarà el valor del terreny en el moment del
      meritament pel coeficient que correspongui al període de generació de l'increment de valor
      establert en el quadre següent:

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
                          Període     coeficient      Període       coeficient
                          menys
                                         0,14         11 anys           0,08
                          d'1 any
                           1 any         0,13         12 anys           0,08
                          2 anys         0,15         13 anys           0,08
                          3 anys         0,16         14 anys           0,10
                          4 anys         0,17         15 anys           0,12
                          5 anys         0,17         16 anys           0,16
                          6 anys         0,16         17 anys           0,20
                          7 anys         0,12         18 anys           0,26
                          8 anys         0,10         19 anys           0,36
                                                      Igual o
                          9 anys         0,09        superior a         0,45
                                                      20 anys
                          10 anys        0,08

       Si com a conseqüència de l'actualització dels coeficients màxims establerts en l'article 107.4
       del TRLRHL, qualsevol dels coeficients aprovats per la vigent ordenança fiscal resultés
       superior al corresponent nou màxim legal, s'aplicarà aquest directament fins que entri en
       vigor la nova ordenança fiscal que corregeixi aquest excés.

   9. Quan, a instància del subjecte passiu, conforme al procediment establert a l'article 104.5 del
      TRLRHL, es constati que l'import de l'increment de valor és inferior a l'import de la base
      imposable determinada de conformitat amb el que es preveu en aquesta ordenança, es
      prendrà com a base imposable l'import del dit increment de valor.

   10. L'import de l'increment de valor obtingut pel subjecte passiu s'obtindrà per la diferència entre
       els valors dels esmentats terrenys en les dates de transmissió i adquisició, prenent en cada
       cas el més alt dels següents valors a comparar: el que consti en el títol que documenti
       l'operació o el comprovat, en el seu cas, per l'Administració tributària.

   11. Si l'adquisició o la transmissió hagués estat a títol lucratiu, per tal d'obtenir l'import de
       l'increment entre els valors des esmentats terrenys en les dates de transmissió i adquisició,
       es prendrà el més alt dels següents valors a comparar: el declarat a efectes de l'impost
       sobre successions i donacions o el comprovat, en el seu cas, per l'Administració tributària.

   12. Per a determinar l'import de l'increment de valor no poden computar-se les despeses o
       tributs que gravin les esmentades transmissions.

   13. Quan es tracti de la transmissió d'un immoble en el qual hi hagi sòl i construcció, es prendrà
       com a valor del sòl a aquests efectes, el que resulti d'aplicar la proporció que representi en
       la data del meritament de l'impost el valor cadastral del terreny respecte del valor cadastral
       total, i aquesta proporció s'aplicarà tant al valor de transmissió com, en el seu cas, al valor
       d'adquisició.

Article 8è.- Tipus de gravamen i quota

La quota serà el resultat d'aplicar a la base imposable el tipus de gravamen següent:


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
                          Període     tipus Període tipus Període tipus
                         Inferior 1                  30%          30%
                                       30% 7 anys         14 anys
                            any
                           1 any      30%     8 anys     30%     15 anys    30%
                          2 anys      30%     9 anys     30%     16 anys    30%
                          3 anys      30%    10 anys     30%     17 anys    30%
                          4 anys      30%    11 anys     30%     18 anys    30%
                          5 anys      30%    12 anys     30%     19 anys    30%
                          6 anys      30%    13 anys     30%     20 anys    30%

Article 9è.- Període de generació i meritament

1. L'impost es merita:

   a) Quan es transmet la propietat del terreny, sigui a títol onerós o gratuït, entre vius o per
      causa de mort, en la data de la transmissió.
   b) Quan es constitueix o es transmet qualsevol dret real de gaudi limitatiu del domini, en la
      data en què tingui lloc la constitució o la transmissió.

2. El període de generació és el temps durant el qual s'ha fet palès l'increment de valor que grava
   l'impost. Per a la seva determinació es prendran els anys complets transcorreguts entre la data
   de l'anterior adquisició del terreny de què es tracti o de la constitució o transmissió igualment
   anterior d'un dret real de gaudi limitatiu del domini sobre aquest i la data de realització del nou
   fet imposable, sense considerar les fraccions d'any.

   En cas que el període de generació sigui inferior a un any, es prendrà el nombre de mesos
   complerts, sense considerar les fraccions de mes.

3. Als efectes del que es disposa en l'apartat anterior, es considerarà com a data de la transmissió:

   a) En els actes o els contractes entre vius, la de l'atorgament del document públic i, quan es
      tracti de documents privats, la de la seva presentació davant l'Ajuntament.
   b) En les transmissions per causa de mort, la de defunció del causant.
   c) En les transmissions per subhastes judicials o administratives, la data del decret
      d'adjudicació que hagi esdevingut ferm.
   d) En les expropiacions forçoses, la data de l'acta de pagament i ocupació.

Article 10è.- Nul·litat de la transmissió

1. Quan es declari o es reconegui per resolució judicial o administrativa fermes que ha tingut lloc la
   nul·litat, la rescissió o la resolució de l'acte o el contracte determinant de la transmissió del
   terreny o de la constitució o transmissió del dret real de gaudi sobre aquest, el subjecte passiu
   tindrà dret a la devolució de l'impost pagat, sempre que aquest acte o contracte no li hagués
   produït efectes lucratius i que reclami la devolució en el termini de quatre anys des de que la
   resolució va ser ferma, entenent-se que existeix efecte lucratiu quan no es justifiqui que els
   interessats hagin d'efectuar les devolucions recíproques a què es refereix l'article 1.295 del Codi
   civil. Encara que l'acte o el contracte no hagin produït efectes lucratius, si la rescissió o la
   resolució es declara per incompliment de les obligacions del subjecte passiu de l'impost, no hi
   haurà lloc per a cap devolució.

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
2. Si el contracte queda sense efecte per acord mutu de les parts contractants no procedirà la
   devolució de l'impost pagat i es considerarà com un acte nou sotmès a tributació. Com a tal
   mutu acord, s'estimarà l'avinença en acte de conciliació i l’assentiment a la demanda.

3. En els actes o els contractes en els quals hi hagi alguna condició, la seva qualificació es farà
   d'acord amb les prescripcions contingudes en el Codi civil. Si fos suspensiva, l'impost no es
   liquidarà fins que aquesta no es compleixi. Si la condició fos resolutòria, l'impost s'exigirà, a
   reserva, quan la condició es compleixi, de fer-se la devolució oportuna, segons la regla de
   l'apartat primer.

Article 11è.- Règim de gestió

1. S’estableix l’autoliquidació com a forma de gestió general del tribut, que suposa l’obligació del
   subjecte passiu de declarar les dades, determinar el deute tributari i ingressar la quota resultant
   en els terminis establerts a l’apartat 6 d’aquest article, excepte en el supòsit a què es refereix el
   paràgraf tercer de l’apartat 3 de l’article 7è d’aquesta Ordenança. En aquest cas el contribuent
   ha de presentar en els mateixos terminis la declaració corresponent per a la liquidació de
   l'impost per part de l'Administració.

2. Tant l’autoliquidació com, si escau, la declaració, s’han de formalitzar segons el model que
   l’Ajuntament ha determinat, on s’hi contindran els elements de la relació tributària
   imprescindibles per comprovar o practicar la liquidació corresponent.

3. Cal presentar una autoliquidació o declaració per a cadascuna de les finques o drets
   transferits, fins i tot en el cas que s’hagi formalitzat la transmissió en un sol instrument, fent-hi
   constar expressament la referència cadastral.

4. Quan hi hagi diverses persones obligades al pagament de l'impost, es podrà practicar
   autoliquidació per la totalitat de la quota a nom de qualsevol d'elles, o practicar tantes
   autoliquidacions com subjectes passius hi hagin.

5. A l’autoliquidació o declaració esmentada s’hi adjuntaran els documents on hi constin els actes
   o els contractes que originin la imposició, com també els justificants dels elements tributaris
   necessaris per practicar la liquidació corresponent i els que acreditin les exempcions i
   bonificacions que se sol·licitin.

6. L’autoliquidació o declaració haurà de ser presentada en els següents terminis, des               de
    la data en què es produeixi el meritament de l’impost:

   a) Quan es tracti d'actes "inter vivos", el termini serà de trenta dies hàbils.

   b) Quan es tracti d'actes per causa de mort, el termini serà de sis mesos, prorrogables fins a
      un any a sol·licitud del subjecte passiu.

       Aquesta sol·licitud de pròrroga s’ha de presentar dins dels primers sis mesos i s’entén
       concedida si, transcorregut un mes des de la sol·licitud, no hi ha resolució expressa.

       Abans d’esgotar el termini de la pròrroga, el contribuent haurà de practicar la corresponent
       autoliquidació.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
        No es concedirà la pròrroga quan la sol·licitud es presenti després d’haver transcorregut els
        primers sis mesos a comptar des de la data de defunció del causant.

7. Independentment del que es disposa en l'apartat primer d'aquest article, també estan obligats a
   comunicar a l'Ajuntament la realització del fet imposable en els mateixos terminis que els
   subjectes passius:

     a) En els supòsits contemplats en la lletra a) de l'article 3.1 d'aquesta Ordenança, sempre que
        s'hagin produït per negoci jurídic entre vius, el donant o la persona que constitueix o que
        transmet el dret real de què es tracti.
     b) En els supòsits contemplats en la lletra b) de l’article 3.1, l'adquirent o la persona a favor de
        la qual es constitueixi o es transmeti el dret real de què es tracti.

8.    El Registre de la Propietat no practicarà la inscripció corresponent de cap document que
     contingui acte o contracte determinant de les obligacions tributàries per aquest impost, sense
     que s'acrediti prèviament haver presentat l'autoliquidació o, en el seu cas, la declaració de
     l'impost o la comunicació a que es refereix la lletra b) de l'apartat anterior.

9. Els notaris per tal de donar compliment a l'obligació de comunicar a l'Ajuntament una relació
   comprensiva de tots els documents que han autoritzat i en els que s'hi continguin els fets, els
   actes o els negocis jurídics que posin de relleu la realització del fet imposable d'aquest impost,
   remetran mensualment i per via telemàtica a la plataforma del Consell General del Notariat un
   índex informatitzat, el qual, una vegada processat i verificat, es posarà a disposició de
   l'Ajuntament per tal que pugui obtenir-lo mitjançant comunicacions telemàtiques entre tots dos
   servidors. El mateix procediment es farà servir per comunicar a l'Ajuntament la relació dels
   documents privats comprensius dels mateixos fets, actes o negocis jurídics, que els hagin estat
   presentats per a coneixement i legitimació de firmes. El que es preveu en aquest apartat s'entén
   sense perjudici del deure general de col·laboració establert en la Llei general tributària.

     Els notaris advertiran expressament als compareixents en els documents que autoritzin sobre el
     termini dins el qual estan obligats a presentar declaració per l'impost, i sobre les responsabilitats
     per la manca de presentació de declaracions.

Article 12è.- Comprovació de les autoliquidacions

1. L'Administració comprovarà que l'autoliquidació s'hagi efectuat mitjançant l'aplicació correcta de
   les normes reguladores de l'impost, sense que puguin atribuir-se valors, bases o quotes
   diferents de les resultants d'aquestes normes.

2. L'Administració podrà comprovar els valors declarats per l'interessat o subjecte passiu als
   efectes del que es preveu als articles 104.5 i 107.5 del TRLRHL.

Article 13è.- Règim d'ingrés

1. Els òrgans de gestió tributària corresponents han de practicar les liquidacions d'aquest impost,
   si no s'escau l’autoliquidació, les quals s'han de notificar íntegrament al subjecte passiu, tot
   indicant-hi els terminis de pagament i els recursos procedents.

2. L'ingrés s'efectuarà dins dels terminis establerts a l'article 62.2 de la Llei general tributària.

Article 14è.- Gestió per delegació
Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA

1. Si la gestió i recaptació del tribut han estat delegades total o parcialment en la Diputació de
   Barcelona, les normes contingudes als articles anteriors seran aplicables a les actuacions que
   ha de fer l'Administració delegada.

2. L'Organisme de Gestió Tributària establirà els circuits administratius més adients per aconseguir
   la col·laboració de Notaris i Registradors de la Propietat en ordre a conèixer puntualment les
   modificacions de titularitat dominical i conseqüentment practicar les liquidacions corresponents.
   Així mateix, possibilitarà la presentació d'autoliquidacions a través de la seu electrònica de
   l'Organisme.

3. Els òrgans gestors de l'Organisme de Gestió Tributària comprovaran el compliment de tots els
   requisits necessaris pel gaudiment dels beneficis fiscals de concessió potestativa i caràcter
   pregat d'acord amb el seu esperit i finalitat i, en el supòsit que amb la documentació aportada no
   es consideri suficientment acreditat el compliment dels esmentats requisits, amb caràcter previ a
   la concessió o denegació del benefici fiscal, es demanarà informe als serveis municipals
   corresponents a l'objecte de conèixer o avaluar determinades condicions o situacions respecte
   les quals l'Ajuntament tingui dades rellevants o per concretar o aclarir els criteris de concessió
   de l'esmentat benefici fiscal.

4. Totes les actuacions de gestió i recaptació que dugui a terme l'Organisme de Gestió Tributària
   s'ajustaran al que preveu la normativa vigent i la seva Ordenança general de gestió, liquidació,
   inspecció i recaptació dels ingressos de dret públic, la gestió dels quals ha estat delegada en la
   Diputació de Barcelona o es realitza mitjançant col·laboració interadministrativa.

5. No obstant l'anterior, en els casos en què la gestió hagi estat delegada en la Diputació de
   Barcelona, l'Ajuntament es reserva la facultat de realitzar per si mateix i sense necessitat
   d'avocar de forma expressa la competència, les facultats d'aprovar determinades actuacions
   singulars de gestió i recaptació, concedir beneficis fiscals, realitzar liquidacions per determinar
   els deutes tributaris o aprovar l'anul·lació, total o parcial, de les liquidacions respecte de l'impost
   aquí regulat, quan circumstàncies organitzatives, tècniques o de distribució competencial dels
   serveis municipals ho facin convenient.

Disposició Addicional. Modificació dels preceptes de l'ordenança i de les referències que fa a la
normativa vigent, amb motiu de la promulgació de normes posteriors

Els preceptes d'aquesta Ordenança fiscal que, per raons sistemàtiques reprodueixin aspectes de la
legislació vigent i altres normes de desenvolupament, i aquells en què es facin remissions a preceptes
d'aquesta, s'entendrà que són automàticament modificats i/o substituïts, en el moment
en què es produeixi la modificació dels preceptes legals i reglamentaris de què porten causa.

SEGON- Els acords definitius en matèria d’ aprovació i modificació d’Ordenances fiscals per a
l’exercici de 2022, així com el text refós aprovat, seran objecte de publicació en el Butlletí Oficial
de la Província.

TERCER-Exposar al públic en el tauler d’anuncis de l’Ajuntament els anteriors acords provisionals,
així com el text complet de les Ordenances modificades durant el termini de trenta dies hàbils,
comptats des del dia següent al de la publicació de l’anunci d’exposició en el Butlletí Oficial de la
Província.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es


AJUNTAMENT DE LA LLACUNA
Durant el període d’exposició pública de les Ordenances, els qui tinguin un interès directe o
resultin afectats, en els termes previstos a l’article 18 del text refós de la Llei reguladora de les
hisendes locals aprovat pel Reial decret legislatiu 2/2004, de 5 de març, podran examinar l’expedient
i presentar-hi les reclamacions que estimin oportunes. Transcorregut el període d’exposició
pública sense haver-se presentat reclamacions, els acords adoptats restaran definitivament
aprovats.

L Alcalde posa la proposta a votació que s’aprova per unanimitat 4 vots a favor del grup de
Compromís amb la Llacuna i 2 a favor del Grup Junts per la Llacuna-AM-ERC.

2-Aprovació del Compte General de 2020.

Donada la necessitat de procedir a l’aprovació del Compte General d’aquest Ajuntament
corresponent a l’exercici de 2020, i examinat juntament amb tots els seus antecedents i justificants
per la Comissio Especial de Comptes.

Vist que en sessió celebrada per aquesta Comissió Especial de Comptes el passat 27 de gener de
2022, es va procedir per unanimitat al dictamen favorable del Compte General d’aquest
Ajuntament corresponent a l’exercici de 2020 i que el tràmit d’informació pública es va substanciar
mitjançant la publicació del corresponent anunci al BOPB de 08/02/2022 i que durant el i que
durant el termini de quinze dies i vuit més no s’han rebut al·legacions.

Vist allò disposat pels articles 116 de la Llei 7/1985 de 2 d’abril, RBRL i 208 i següents del Text
refós de la Llei reguladora de les Hisendes locals, aprovat per Reial Decret legislatiu 2/2004 de 5
de març.

PROPOSO

    1. Aprovar el Compte General d’aquest Ajuntament corresponent a l’exercici de 2020,
       juntament amb tots els seus antecedents i documentació que obren als expedients
       corresponents.

    2. Enviar còpia de l’expedient a la Sindicatura de Comptes.

    3. Habilitar a l’Alcalde per la realització de qualsevol gestió i signatura de qualsevol document
       necessaris per al desplegament i execució d’aquest acord.

L’Alcalde posa la proposta a votació que s’aprova per unanimitat 4 vots a favor del grup de
Compromís amb la Llacuna i 2 a favor del Grup Junts per la Llacuna-AM-ERC.

I no havent més assumptes en l’ordre del dia, la presidència dona per acabada la sessió a les
20:45 hores, estenent-se la present acta, de tot el que jo, com a secretària, en dono fe.

L’alcalde,                                                   La secretària,
Josep Parera i Tort                                          Mª Antonia Torres i Gumà
José Parera Signat digitalment                                MARIA ANTONIA Signat digitalment per
            per José Parera                                                 MARIA ANTONIA
Tort - DNI Tort - DNI                                         TORRES GUMÀ - TORRES GUMÀ - DNI
77058817P 77058817P     (SIG)
            Data: 2022.09.27
                                                              DNI 38057489X 38057489X (SIG)
                                                                            Data: 2022.09.27
(SIG)       10:31:57 +02'00'                                  (SIG)         10:32:29 +02'00'



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                        E-Mail. llacuna@diba.es
