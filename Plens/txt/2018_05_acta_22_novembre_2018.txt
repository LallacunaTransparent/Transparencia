AJUNTAMENT DE LA LLACUNA

ACTA DE LA SESSIÓ EXTRAORDINÀRIA CELEBRADA PEL PLE D’AQUEST
AJUNTAMENT EL DIA 22 DE NOVEMBRE DE 2018

Acta Num.05/18
Hora celebració: 20 hores.
Dia: 22/11/2018
Lloc: Sala de sessions de la Casa de la Vila
Tipus de sessió: Extraordinària
Convocatòria:

ASSISTENTS:
Alcalde
Josep Parera Tort

Regidors
Josep Martí Morgades
Maria Rosa Busquet Mabres
Xavier Trillas Camps
Albert Valiente i Alentorn
Sebastià Jódar Quesada

Secretària
Mª Antonia Torres i Gumà

Obre la sessió la presidència a les vint hores, i comprovada l’existència del quòrum
necessari per a l’inici de la sessió, es procedeix a conèixer dels següents assumptes:
   1. Aprovació de l’esborrany de l’acta de la sessió de 28 de juny i 27 setembre de 2018.
   2. Aprovació inicial de l’Inventari General de bens i drets de l’Ajuntament de La Llacuna
   3. Acceptació subvencions.
   4. Adjudicació del contracte menor d’obres d’arranjament de l’entorn del Castell de
      Vilademàger .
   5. Adjudicació del contracte d’arranjament de la urbanització de la Zona Urbana del
      barri de la Piscina.
   6. Aprovació factures
   7. Adhesió a la moció a favor de l’absolució dels presos polítics.
   8. Aprovació de les Festes Locals 2019

1. APROVACIO DE L’ESBORRANY DE LES ACTES DE LES SESSIONS DE 28 DE
JUNY I 27 DE SETEMBRE 2018.-

L’Alcalde pregunta als regidors si han de formular alguna observació a l’esborrany de l’acta
de 28/06/2018 i de la del 27/09/2018, que han estat distribuïes juntament amb la
convocatòria. Els assistents les aproven per unanimitat, 6 vots a favor.

2. APROVACIO INICIAL DE L’INVENTARI GENERAL DE BENS I DRETS
Per part de la Secretaria municipal s’ha preparat la documentació pertinent corresponent a
l’aprovació inicial de l’inventari general de béns de l’Ajuntament.



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

D'acord amb l’article 222.1 del Decret Legislatiu 2/2003, de 28 d’abril, pel que s’aprova el
Text refós de la Llei municipal i de règim local de Catalunya, disposa que els ens locals han
de portar un inventari de llurs béns, el qual ha de comprendre els béns de domini públic i els
patrimonials, els drets i els valors mobiliari.

D’acord amb l’article 222.3 correspon al ple de la corporació l’aprovació, la rectificació i la
comprovació de l’inventari.

Per tot això, l’Alcalde sotasignat proposa al Ple municipal, l’adopció del següent.

ACORD:

I. APROVAR inicialment l’inventari general de béns i drets de la corporació formulat pel
Secretari, que incorpora com annex els inventaris dels béns propis dels organismes
autònoms, societats municipals i altres ens dependents de l’Ajuntament.

II. SOTMETRE a informació pública per un termini (mínim de 20 dies) l’inventari general de
béns i drets.

III. ENTENDRE ELEVADA A DEFINITIVA l’aprovació de l’inventari general de béns i drets si
no es presenten al·legacions en el termini d’informació pública.

IV. REMETRE còpia de l’esmentat inventari al Departament de Governació i Relacions
Institucionals de la Generalitat de Catalunya i a la Subdelegació del Govern.

V. PROCEDIR a la inscripció en el Registre de la propietat dels béns i drets que no figurin
inscrits, d’acord amb allò que determina l’article 223 del Decret Legislatiu 2/2003, de 28
d’abril, pel que s’aprova el Text refós de la Llei municipal i de règim local de Catalunya. »

L’Alcalde posa la proposta a votació que es aprovada per unanimitat, 6 vots a favor.

3. ACCEPTACIO SUBVENCIONS

Vist que l’Excma. Diputació de Barcelona ha concedit diferents subvencions en el marc de
XGL, i que es necessari fet el tràmit d’acceptació, proposo al ple l’adopció del següent
acord:
Acceptar les subvencions que es relacionen concedides per l’Excma.. Diputació de
Barcelona en el marc de XGL,

1)Meses de Concertació
-Millora de la Zona Urbana del Barri de la Piscina ...170.000€

2) Programa complementari de reforma i millora d’equipaments locals

- Excavació, consolidació i adequació del jaciment ibèric del Castellar subvencionat amb
44.975,20 €.

- Restauració de la Ermita de Sant Antoni, subvencionat amb 155.024,80€


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

3) Programa complementari de suport integral al desenvolupament local.

-7.486,74€ -Import concedit pel 2018.
-21.308,41€- Import concedit pel 2019

4) Finançament escoles ressol municipals..11.008,93€

L’Alcalde posa la proposta a votació que es aprovada per unanimitat, 6 vots a favor

4. ADJUDICACIO DEL CONTRACTE MENOR D’OBRES D’ARRANJAMENT DE
L’ENTORN DEL CASTELL DE VILADEMAGER.

Vista la subvenció que la Diputació de Barcelona ha concedit per dur a terme l’actuació
d’arranjament de l’entorn del Castell, per import de 30.000€.

Vist que l’Ajuntament va convidar a les empreses Mon Iber Rocs, S.L., Nouvert, i Jordi
Morer de Llorens.

Vist que l’empresa Mon Iber Rocs, S. L., es la única que ha presentat oferta per import de
30.000€

Proposo:

1-Adjudicar el contracte menor de l’actuació d’arranjament de l’entorn del            Castell, per
import de 30.000€. a Mon Iber Rocs, S.L.

2-Finançar aquesta despesa , amb càrrec a la subvenció de Xarxa de Governs Locals, de
l’Excma. Diputació de Barcelona.

3-Comunicar aquest acord als interessats.

L’Alcalde posa la proposta a votació que es aprovada per unanimitat, 6 vots a favor

5. ADJUDICACIÓ DEL CONTRACTE D’ARRANJAMENT DE LA URBANITZACIO DE LA
ZONA URBANA DEL BARRI DE LA PISCINA

Vist l’expedient de contractació tramitat per a l’adjudicació de l’obra d’arranjament de la
urbanització de la Zona Urbana del barri de la Piscina.

Atès que el procediment s’ha desenvolupat conforme a allò disposat als articles 116, 117 i
131 de la Llei 9/2017, de 8 de novembre, de Contractes del Sector Públic (LCSP).

Atès que la licitació del contracte s'ha realitzat conforme al que preveu l'article 135 LCSP.

Vista la proposta efectuada per la Mesa de Contractació.

Vist que en el termini conferit a l’article 150.2 LCSP, el licitador que ha formulat la proposició
amb millor relació qualitat-preu, ha presentat la documentació necessària per formalitzar el


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

contracte i haurà d’ingressar la garantia definitiva exigida al plec de clàusules administratives
particulars.

De conformitat amb les atribucions que han estat conferides al Ple conforme a allò disposat
a la Disposició Addicional Segona del de la LCSP per a l’adjudicació del contracte.

ACORDA

PRIMER.- ADJUDICAR el contracte d’obres per a la construcció de d’arranjament de la
urbanització de la Zona Urbana del barri de la Piscina, a l’empresa VORACYS, S.L., per
import de 199.955,09 euros, mes IVA( del 21%) 41.990,57€, total 241.945,66 €

SEGON.- Requerir a l’empresa adjudicatària perquè, dintre del termini dels quinze dies
hàbils següents a aquell en què es rebi la notificació de l’adjudicació als licitadors i candidats
en la forma prevista a l’article 151.2 LCSP, comparegui davant la secretaria general de
l’ajuntament (adreça) per tal de formalitzar el contracte en document administratiu.

Si no es formalitzés el contracte en el termini establert, per causa imputable al contractista,
l’Ajuntament podrà acordar la incautació sobre la garantia definitiva de l’import de la garantia
provisional que, si escau, s’hagués exigit.

TERCER: Autoritzar la despesa amb càrrec al capítol VI del pressupost de l'exercici 2018.

QUART: Notificar aquest acord a l'adjudicatària i a la resta d'empreses que han pres part en
la licitació, i disposar la seva publicació en el perfil del contractant de l'Ajuntament de La
Llacuna

CINQUÈ.- Facultar l’alcalde per a que pugui signar qualsevol document que calgui per fer
efectius els acords precedents.

L’Alcalde posa la proposta a votació que es aprovada per unanimitat, 6 vots a favor

6. APROVACIO DE FACTURES

Vista la factura núm. 2018/37, de 01/10/2018, presentada per l’arquitecta Sra. Laura Marcè
Termes per la redacció del projecte executiu per l’arranjament de la urbanització de la zona
urbana del Barri de la Piscina , C/ Ancosa, Rimbalda, Serarra de Rocamur i Piscina, per
import de 10.388,00 euros.
Vista la factura presentada per CEMSA FV-0028813 de l’actuació substitució de la
canonada en baixa al casc antic de La Llacuna fase I, per import de 49.537,09€,

PROPOSO:

1)L’aprovació de la factura núm. 2018/37, de 01/10/2018, presentada per l’arquitecte Sra.
Laura Marcè Termes per la redacció del projecte executiu per l’arranjament de la
urbanització de la zona urbana del Barri de la Piscina , C/ Ancosa, Rimbalda, Serarra de
Rocamur i Piscina, per import de 10.388,00 euros.
Autoritzar la despesa amb càrrec al vigent pressupost de 2018, i finançada mitjançant
contribucions especials i quotes.

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA


2)Aprovar la factura presentada per CEMSA FV-0028813 de l’actuació substitució de la
canonada en baixa al casc antic de La Llacuna fase I, per import de 49.537,09€,

3)Donar compte a la interessada.

4)Facultar l’alcalde per a que pugui signar qualsevol document que calgui per fer efectius els
acords precedents.

L’Alcalde posa la proposta a votació que es aprovada per unanimitat, 6 vots a favor

7. ADHESIO A LA MOCIO A FAVOR DE L’ABSOLUCIO DELS PRESOS POLITICS

L’1 d’octubre de 2017 Catalunya va votar en Referèndum sobre el seu futur polític. Tot i els
innombrables impediments polítics, jurídics i la violència exercida pels cossos de seguretat,
més de dos milions de persones, en un acte de dignitat, van poder exercir el seu vot, de
forma clarament majoritària a favor de la creació d’un nou Estat. El dret a decidir, reconegut
per a tots els pobles del món en els Tractats Internacionals, es va imposar davant un Estat
repressor i actuant amb fets antidemocràtics.

El 3 d’octubre de 2017, de forma massiva, la societat catalana va sortir al carrer per rebutjar
la repressió i la violència policial i reclamar, sempre amb actitud cívica i pacífica, el dret a
decidir. La resposta de l’Estat espanyol, però, sempre ha estat la mateixa: negar qualsevol
iniciativa democràtica i no oferir cap mena de diàleg ni proposta política. S’ha optat per
intentar resoldre el conflicte polític per la via de la repressió i dels tribunals de justícia.

Fa més d’un any que es van empresonar els presidents d’Òmnium Cultural i l’Assemblea
Nacional Catalana, Jordi Cuixart i Jordi Sánchez, i al cap d’uns dies els representants del
Govern de Catalunya, el vicepresident Oriol Junqueras, i els consellers Raül Romeva, Jordi
Turull, Quim Forn, Josep Rull, Dolors Bassa, i la presidenta del Parlament, Carme Forcadell.
Fa més d’un any que el president Carles Puigdemont, els consellers Toni Comín, Lluís Puig,
Clara Ponsatí i Meritxell Serret viuen a l’exili lluny de Catalunya. Decisió que també van
haver de prendre les diputades Marta Rovira i Anna Gabriel.

Després d’un any de presó preventiva, totalment injustificada i injusta, el passat 2 de
novembre de 2018 es van donar a conèixer les peticions de penes que demana la Fiscalia i
l’Advocacia de l’Estat per a tots els acusats per dur a terme l’organització de l’1-O, en el
judici que començarà el proper mes de gener.

Aquestes peticions de presó desorbitades, sota els delictes de rebel·lió, sedició i
malversació, parteixen d’un relat d’acusació totalment fals respecte al que va succeir aquells
dies, on l’única violència que es va poder veure va ser la que van practicar els cossos de
seguretat espanyols contra persones que únicament volien exercir el dret a vot.

Atès que la ciutadania han expressat de forma reiterada i pacífica al carrer i a les urnes la
voluntat de decidir el futur polític de Catalunya.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

Atès que la resposta per part del Govern espanyol sempre ha estat la por, els cops de porra,
i la presó dels nostres representants polítics i, en definitiva la instrumentalització de la
justícia per donar resposta al que és un conflicte polític.

Atès que el nou executiu espanyol també ha estat incapaç de buscar una sortida política a la
situació catalana.

Atès que les peticions de presó i multes per part de la Fiscalia i l’Advocacia de l’Estat
reflecteixen un caràcter venjatiu, de càstig i d’escarment contra aquells que defensen unes
idees polítiques diferents a les dels que proclamen la ‘unidad de España’.

Atès que sempre estarem al costat de la defensa dels drets civils i democràtics i per donar
veu a la ciutadania i als processos que ho facin possible, perquè posar urnes i expressar-se
democràticament no constitueix cap tipus de delicte.

El ple de la corporació de l’Ajuntament de La Llacuna demana l’adopció dels següents:

                                            ACORDS

PRIMER.- Rebutjar rotundament les peticions de presó que demana la Fiscalia i Advocacia
de l’Estat als nostres representants polítics i socials per haver permès el referèndum de l’1
d’octubre de 2017.

SEGON.- Exigir l’absolució de totes les persones acusades, captius d’uns fets inexistents i
d’un relat inventat que té com a únic objectiu el càstig i l’escarment.

TERCER.- Denunciar la manca de separació de poders a l’Estat espanyol i la manipulació
de la realitat, per crear un relat que es basa en la violència que no va existir mai en tots els
actes i manifestacions cíviques i pacífiques dels catalans.

QUART.- Exigir la llibertat immediata i incondicional dels presos i preses polítiques i el retorn
de les persones exiliades.

CINQUÈ.- Donar suport i solidaritat a tots aquells i aquelles que avui pateixen la repressió
per part de l’Estat, i a totes les famílies, amics i amigues dels presos i preses polítics i
persones exiliades.

SISÈ.- Donar trasllat d’aquesta moció als grups parlamentaris del Parlament de Catalunya,
al govern de la Generalitat, als grups parlamentaris del Congrés dels Diputats, als grups
parlamentaris del Parlament Europeu i a l’Oficina de l’Alt Comissionat de l’ONU per als Drets
Humans (ACNUDH). També a l’ACM i a l’AMI.

L’Alcalde posa la proposta a votació que es aprovada per unanimitat, 6 vots a favor

8. APROVACIO DE LES FESTES LOCALS 2019
Vista l’ordre TSF/134/2018 de 30 de juliol, i d’acord al que estableix l’art. 46 del Reial Decret
2001/1983 de 28 de juliol,
Proposo

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA

Aprovar les festes locals de La Llacuna per l’exercici 2019 els dies 23/04/2019             ( Sant
Crist d’Igualada) i el 05/08/19 ( dilluns de la Festa Major)
L’Alcalde posa la proposta a votació que es aprovada per unanimitat, 6 vots a favor.

I no havent mes assumptes a tractar l’Alcalde tanca la sessió a les 21:05 h de que jo la
Secretària en dono fe.


 L’Alcalde,                                           La Secretària
Josep Parera i Tort                                   Mª Antonia Torres i Gumà
               Signat
José Parera digitalment per                           MARIA           Signat digitalment
Tort - DNI José  Parera Tort -
            DNI 77058817P
                                                      ANTONIA         per MARIA ANTONIA
                                                                      TORRES GUMÀ - DNI
77058817P (SIG)                                       TORRES GUMÀ -   38057489X (SIG)
            Data: 2022.03.01                          DNI 38057489X   Data: 2022.03.01
(SIG)       18:07:58 +01'00'                          (SIG)           18:30:15 +01'00'




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es
