AJUNTAMENT DE LA LLACUNA
ACTA DE LA SESSIÓ EXTRAORDINARIA CELEBRADA PEL PLE D’AQUEST
AJUNTAMENT EL DIA 14 DE DESEMBRE DE 2021
Acta núm. 06/21
Hora de celebració: 20 hores.
Lloc: Sala de sessions de la Casa de la Vila.
Tipus de sessió: extraordinària.
Convocatòria: primera.

                                         ASSISTENTS:
Alcalde
Josep Parera i Tort

Regidors
José Marti Morgades
M. Rosa Busquets Mabres
Xavier Trillas Camps
Albert Valiente Alentorn
Sebastià Jódar Quesada
Miquel Grau Rivera

Secretària
Mª Antonia Torres i Gumà

Obre la sessió la presidència a les vint hores, i comprovada l’existència del quòrum
necessari per a l’inici de la sessió, es procedeix a conèixer dels següents assumptes:

   1. Aprovació definitiva del projecte executiu “Pavimentació amb gespa artificial i
      adequació de l’entorn del camp de Futbol de La Llacuna, expedient de contractació,
      plec de clàusules i obertura del procediment de licitació.
   2. Aprovar factures.

L’Alcalde demana a la Secretària doni lectura a la proposta del primer punt

1-Aprovació definitiva del projecte executiu “Pavimentació amb gespa artificial i
adequació de l’entorn del camp de Futbol de La Llacuna, expedient de contractació,
plec de clàusules i obertura del procediment de licitació.

  Vist que el Ple de l’Ajuntament reunit en data 19/11/2020, va aprovar inicialment el
projecte executiu per la pavimentació de gespa artificial del camp de futbol de La Llacuna i
la seva realització en 2 fases.

Vist que durant aquest període de temps s’ha perfeccionat el projecte i s’ha redactat el
projecte d’execució, amb el pressupost PEM de la 1ª i 2ª fase, de 279.703,71 € ( +13%
despeses generals= 36.361,48 € +6% benefici industrial= 16.782,22€ + 21% IVA=
69.897,95€ - total pressupost PEC 402.745,36 €).

Vist que l’Ajuntament te assignades per la Diputació de Barcelona en el marc del programa
general d’inversions 2020-2023, Línia I, dues subvencions per import de 204.437,00€ i
72.873,71€ i que d’acord amb l’art. 11.3, apartat a) per poder presentar una sol·licitud s’ha

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA
d’acreditar que l’òrgan competent de l’ens ha aprovat l’expedient de contractació i disposat
l’obertura del procediment d’adjudicació conforme l’establert a la normativa en matèria de
contractació.

Vist que les dues subvencions del PGI i la subvenció assignada aquest ens de 107.826,71
€ del programa específic de Resiliència local, també de la Diputació de Barcelona permeten
disposar del finançament complert per executar aquesta actuació.

Vist que l’Ajuntament nomes hauria d’aportar la quantitat de 17.607.94€, amb càrrec al
pressupost de 2022, en cas que no hi hagués baixa, per equilibrar el finançament d’aquesta
obra.

Vist que el tercer i últim període per presentar les sol·licituds amb les condicions de
maduresa establertes a la normativa de PGI s’obre l’1 de gener de 2022 i que de no
presentar-hi cap projecte amb les condicions requerides es perdrien les subvencions
assignades a La Llacuna en el marc del PGI.

PROPOSO

1-Aprovar definitivament el projecte executiu de “ Pavimentació amb gespa artificial i
adequació de l’entorn del camp de futbol de La Llacuna”, aprovat inicialment el
19/11/2020, 430.541,87€.

2-Aprovar definitivament el pressupost PEM de la 1ª i 2ª fase, de 279.703,71 € ( +13%
despeses generals= 36.361,48 € +6% benefici industrial= 16.782,22€ + 21% IVA=
69.897,95€ - total pressupost PEC 402.745,36 €).

3- Aprovar l’expedient de contractació pel procediment obert urgent, i el plec de clàusules
del contracte d’obres de “ Pavimentació amb gespa artificial i adequació de l’entorn del
camp de futbol de La Llacuna” l’article 116 de la Llei 9/2017, de 8 de novembre, de
Contractes del Sector Públic (en endavant LCSP), havent-se justificat complidament la
utilització en l’adjudicació del contracte del procediment obert i urgent

4- Aprovar el Plec de Clàusules que ha de regir la seva licitació.

5- Procedir a l’obertura del procediment d’adjudicació de l’esmentat contracte.

6- Publicar l’anunci de convocatòria de licitació del contracte al perfil del contractant de
l'Ajuntament de La Llacuna, concedint un termini de 15 dies comptats des de la publicació de
l’anunci del contracte la licitació, d'acord amb l'article 156.6 LCSP.

L’alcalde dona la paraula a la mesa i el Sr. Valiente manifesta que el vot del Grup
Municipal Junts per la Llacuna -AM-ERC, serà negatiu i dona lectura al escrit que diu:

ESCRIT QUE PRESENTA EL GRUP MUNICIPAL JUNTS PER LA LLACUNA-AM-ERC, EN
EL PLE EXTRAORDINARI DEL DIA 14 DE DESEMBRE DE 2021
Sr. Alcalde,




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA
Li manifestem a vostè i a l’equip de govern el nostre desacord en l’ús de les subvencions
atorgades per la Diputació de Barcelona a aquest Ajuntament i el perquè hem votat
negativament a la proposta.
Abans però també direm que creiem que el futbol al poble es mereix un pla de dinamització i
ressorgiment, que també contempli altres esports i que sigui un projecte integral d’esport i
salut per a totes les persones i totes les edats, que després dels mesos de confinament i
aïllament són realment necessaris.
Estem molt sorpresos amb la proposta que ens presenten, com si fos la única solució a la
inversió que cal, per poder tenir un camp de futbol adequat a les necessitats actuals. Amb
aquesta proposta els recordem que gasten quasi tots els imports de les subvencions per
inversions fins al 2023!.
Ens indiquen que han rebut dues subvencions. Volem reflexionar sobre els imports i les les
finalitats dels dos tipus de subvencions que es proposen per a “PAVIMENTAR AMB GESPA
ARTIFICIAL I ADEQUAR L’ENTORN DEL CAMP DE FUTBOL DE LA LLACUNA”.
La primera de les subvencions es l’anomenada del Programa General d’Inversions i la
segona és del Programa específic de resiliència local, per la crisi sanitària ocasionada per la
COVID-19

Ara volem parlar d’imports i per no complicar aquesta explicació ho farem en grans números
aproximats
. L’import total rebut a la Llacuna de la subvenció del Programa General d’Inversions és d’un
346.000 €( 346.638,39 €). Està dividit en dues línies. La Línia 1, que és el 80% del total,
adreçada per a projectes que puguin ser considerats inversions sostenibles econòmica,
medi ambiental i socialment. El seu import és de 277.000 (277.310,71€) .
La Línia 2, que és el 20% del total, és l’anomenat el Fons incondicional d’inversió, que pot
usat per qualsevol despeses d’inversió general de l’Ajuntament i te un import d’un 69.000 (.
69.327,68 €).
En aquestes línies es poden presentar fins a tres projectes i la possibilitat de fer-ho està
oberta des de l’estiu de 2020. I ens preguntem si en un any i mig no han tingut temps de
pensar i preparar cap més projecte que aquest, havent-hi tantes necessitats i
possibilitats d’inversions com tenim al poble.
En la seva proposta indiquen textualment que “que l’Ajuntament te assignades per la
Diputació de Barcelona en el marc del programa general d’inversions 2020-2023, Línia I,
dues subvencions per import de 204.437,00€ i 72.873,71€”.
I aquests import no quadren amb els que figuren al web de la Diputació i que ja hem
comentat (que són de 277.310,71 i 69.327,68)
Malgrat això si sumen els imports que indiquen a la seva proposta aquest són de 277.310,71
i ens preguntem quina inversió faran amb els 69.000,00 ( 69.327,68) restants, perquè tal
com diuen a la seva proposta “Vist que el tercer i últim període per presentar les sol·licituds
amb les condicions de maduresa establertes a la normativa de PGI s’obre l’1 de gener de
2022 i que de no presentar-hi cap projecte amb les condicions requerides es perdrien les
subvencions assignades a La Llacuna en el marc del PGI.” Per tant es poden perdre
69.000,00 euros??
Ja hem vist que la primera subvenció presenta algunes qüestions que no estan ben
treballades en relació als imports atorgats.
Seguim, la segona subvenció anomenada Programa específic de resiliència local, del Pla
de concertació Xarxa de Governs Locals 2020-2023 motivats per la crisi sanitària
ocasionada per la COVID-19, per un import d’uns 107.000 (107.826,71 €) te sis àmbits
d’intervenció:

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA
        1.-Reactivació econòmica: promoure l’ocupació, el comerç de proximitat, el turisme
        sostenible, la innovació i l’emprenedoria.
        2.- Atenció a les persones: erradicar la pobresa i desplegar polítiques d’inclusió
        social, amb l’objectiu de no deixar ningú enrere.
        3.- Solvència financera dels ajuntaments: enfortir les institucions públiques.
        4.- Inversió sostenible: consolidar pobles i ciutats perdurables i segurs, protegir el
        patrimoni arquitectònic i crear i mantenir infraestructures sostenibles, resilients i de
        qualitat.
        5.- Mitigació del canvi climàtic: reduir les emissions i contribuir a l’eficiència
        energètica.
        6.- Transformació digital: promoure la innovació i reduir la bretxa digital.
De veritat creuen que PAVIMENTAR AMB GESPA ARTIFICIAL I ADEQUAR L’ENTORN
DEL CAMP DE FUTBOL DE LA LLACUNA, compleix alguna d’aquestes condicions?
Perquè si usen aquesta subvenció en una inversió que no està contemplada, i la justificació
es rebutjada per la Diputació, la despesa anirà a càrrec del pressupost ordinari de
l’Ajuntament i la pagarem o demanarem un nou crèdit?
Ara els hi farem algunes propostes on podrien haver fet les inversions que sumen entre totes
dues 454.465,10 €, sense comptar les altres subvencions ja atorgades per emergència
climàtica o equipaments responsables:
     - Obres per millorar la xarxa de distribució d’aigua (la qual cosa generaria un estalvi
            important), que te unes pèrdues superiors al 50% en molts trams.

   -   Treballar en trobar solucions per a que l’aigua de boca sigui apte pel consum humà i
          també començar a fer gestions des de l’Ajuntament per assumir la gestió de
          l’aigua.

   -   Comprar Cal Magí-Farriol i els terrenys de la masia, per plantejar un projecte de
         centre de dinamització de l’economia local, ateneu popular, la Casa de l’Artesania
         de l’Anoia, habitatge jove, espais de cotreball i fins i tot planificar la construcció
         d’un espai poliesportiu amb subvencions futures.

   -   Iniciar un projecte cooperatiu de poble amb una Comunitat Energètica Local, i fer ja
            inversions en generació fotovoltaica, de moment, en edificis municipals, com
            l’escola, l’Ajuntament, l’escorxador, el consultori,...i en terrenys de propietat
            municipal. Tot valorant la posada en marxa del molí eòlic que tenim aturat.

   -   Invertir en la millora d’espais útils per als joves del poble i per a la socialització de les
           famílies que tenen fills petits.

   -   Millorar l’eficiència energètica i dels elements de confort tèrmic dels locals i espais de
           propietat municipal per contribuir a la mitigació del canvi climàtic.

Creiem que tot plegat mostra la manca de planificació i mirada de futur de l’equip de govern,
no saben plantejar projecte de llarg recorregut per cobrir les necessitats que tenim i donar
oportunitats a consolidar l’economia local, millorar les relacions i la socialització de les
persones del poble i dels nuclis habitats i també:
    • afavorir que es rehabilitin cases buides i arribin noves famílies i portin nova vida,
    • que les persones emprenedores tinguin un suport real per iniciar els seus projectes
    • que les persones i famílies en situació de feblesa trobin respostes i solucions,


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA
     •  que les persones grans i els joves a més de la seva setmana siguin vistes i
        considerades tot l’any i s’aportin solucions a les seves inquietuds,
     • que el comerç i els establiments d’hostaleria i turisme locals tingui més dinamisme i
        oportunitats,
     • Planificar accions amb els municipis veïns ja sigui en temes de qualitat d’aigua, lluita
        contra les macro instal·lacions energètiques, promoció de projectes culturals,
        esportius o de salut comunitari conjunts.
També intervé el Sr. Grau que considera el projecte poc transversal i que com es diu en
l’escrit que ha llegit el Sr. Valiente hi ha projectes de mes futur i que pensa que hi ha una
obsessió per fer el camp de gespa.
El Sr. Jódar manifesta que no es correcte que totes les subvencions es dediquin a una
actuació d’aquest tipus i no s’hagi valorat altres projectes sense ni tan sols consultar al
poble.
L’Alcalde respon que sempre han mirat pel be del poble, que el camp de futbol no es del
cub, es del poble de la Llacuna, que aquesta activitat es centenària i que si no es transforma
i millora desapareixerà, ara ja hi ha molts joves que marxen a altres poblacions que tenen
camps de gespa i que també s’ha de valorar que es podran fer altres activitats o estades
d’altres clubs que podran beneficiar l’economia local.
L’Alcalde posa la proposta a votació que s’aprova amb 4 vots a favor del grup de
Compromís amb la Llacuna i 3 en contra del Grup Junts per la Llacuna-AM-ERC.

2- Aprovar factures

L’Alcalde demana a la Secretaria que doni lectura a la següent proposta
Vist que s’han presentat diferents factures que han estat comprovades i informades
favorablement
PROPOSO:
Aprovar les factures següents:
--Elèctrica BOQUET, S.L. factura 001096, pels treballs adjudicats de l’actuació Millora de
l’eficiència energètica de part de          l’enllumenat públic, per import de 101.192,64€.,
subvencionats en el marc de PUOSC.
--UTE Agbar Prexta Llacuna, factura 2153400000, pels treballs adjudicats de l’actuació de
Substitució de la Xarxa d’Abastament i Col·lectors del sector Rofes Sud de la Llacuna per
import de 213.080,42€., subvencionats en el marc de PUOSC.
--Catalana d’Explotacions i Manteniment SLU, factura FV-0035253, transport cisternes
d’aigua agost/setembre 2021, per import de 78.498,63€, actuació quin finançament es
sol·licitarà a la línia de subvencions de l’ACA.
--Laura Marce Termes , factura 2021/39 per 8.745,00€ Direcció, control de qualitat i
coordinació de seguretat de l’actuació de substitució de la xarxa d’abastament d’aigua del
sector de Rofes.
Es posa la proposta a votació que s’aprova amb 4 vots a favor del grup de Compromís
amb la Llacuna i 3 abstencions del Grup Junts per la Llacuna-AM-ERC.

I no havent més assumptes en l’ordre del dia, la presidència dona per acabada la sessió a
les 21 hores i 10 minuts, estenent-se la present acta, de tot el que jo, com a secretària, en
dono fe.

L’alcalde,                                                       La secretària,
Josep Parera i Tort                                              Mª Antonia Torres i Gumà
                                                                             Signat digitalment
José Parera Signat digitalment                               MARIA ANTONIA per MARIA ANTONIA
             per José Parera                                                           – P -0810300
Tort -Major,
Plaça DNI Tort
             1 - 08779 LA LLACUNA - Tel. 93 897 60 63 - Fax. 93
                  - DNI
                                                                897 60
                                                             TORRES    77 -- TORRES
                                                                    GUMÀ       C.I.F.GUMÀ     DNI   D
                                    E-Mail. llacuna@diba.es DNI 38057489X 38057489X (SIG)
77058817P Data: 2022.03.01
             77058817P (SIG)
                                                                             Data: 2022.03.01
                                                             (SIG)
(SIG)        18:25:19 +01'00'                                                18:41:12 +01'00'
