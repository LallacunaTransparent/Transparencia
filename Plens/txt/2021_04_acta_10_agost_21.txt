AJUNTAMENT DE LA LLACUNA
ACTA DE LA SESSIÓ EXTRA ORDINARIA CELEBRADA PEL PLE D’AQUEST
AJUNTAMENT EL DIA 10 D’AGOST DE 2021
Acta núm. 04/21
Hora de celebració: 20 hores.
Lloc: Sala de sessions de la Casa de la Vila.
Tipus de sessió: extra ordinària.
Convocatòria: primera.

                                            ASSISTENTS:
Alcalde
Josep Parera i Tort

Regidors
José Marti Morgades
M. Rosa Busquets Mabres
Xavier Trillas Camps
Albert Valiente Alentorn
Sebastià Jódar Quesada

Excusa la seva assistència: Miquel Grau Rivera

Secretària
Mª Antonia Torres i Gumà

Obre la sessió la presidència a les vint hores, que saluda als assistents i explica que el
present ple es convoca a petició dels regidors de Junts per la Llacuna –Acord Municipal-
ERC i comprovada l’existència del quòrum necessari per a l’inici de la sessió, es procedeix
a conèixer dels següents assumptes de l’ordre del dia :

    1. Moció del Grup Municipal Junts per la Llacuna-Acord Municipal-ERC, sobre la
       situació de la qualitat de l’aigua de boca i de les actuacions fetes des del mes de juny
       de 2019 per revertir l’ incompliment per nitrats i aportar aigua apta per el consum
       humà als habitants de La Llacuna.
    2. Moció del Grup Municipal Junts per la Llacuna-Acord Municipal-ERC, per a la millora
       de la qualitat de la informació i de la transparència publicada al web de l’ajuntament
       de La Llacuna.
    3. Moció del Grup Municipal Junts per la Llacuna-Acord Municipal-ERC, sobre la
       comunicació i la transparència en les publicacions, valoracions i acords d’atorgament
       de les licitacions del Bar de la Plaça , del Bar de la Piscina de la Llacuna i del Bar
       de la Piscina de Rofes
    4. Moció del Grup Municipal Junts per la Llacuna-Acord Municipal-ERC, sobre la gestió
       ambiental en diversos àmbits que es relacionen:
       -Deixalleria .
       -Poda i manteniment de l’arbrat urbà, arbres singulars del municipi i espais verds i
       tractaments fitosanitaris per al control de les plagues i de les “males herbes”
       -Millora de la senyalització de la qualitat de l’aigua de les fonts.
    5. Moció del Grup Municipal Junts per la Llacuna-Acord Municipal-ERC, de suport a
       l’amnistia.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
L’Alcalde demana als regidors del Grup Municipal Junts per la Llacuna-Acord Municipal-
ERC si volen fer la lectura de les mocions que han presentat, fent-se càrrec de la lectura el
Sr. Sebastià Jódar

1-Moció del Grup Municipal Junts per la Llacuna-Acord Municipal-ERC, sobre la
situació de la qualitat de l’aigua de boca i de les actuacions fetes des del mes de juny
de 2019 per revertir l’ incompliment per nitrats i aportar aigua apta per el consum
humà als habitants de La Llacuna.

Atès que l’Organització Mundial de la Salut (OMS) assenyala com a valor màxim orientatiu
per als nitrats en l’aigua de consum humà el límit de 50 mg/l, amb l’objectiu de prevenir el
principal problema tòxic dels nitrats.
Atès que les analítiques de l’aigua de consum humà de la Llacuna fa anys que indiquen
valors superiors a 50 mg/l per nitrats i superiors a 250 mg/l per sulfats, havent-se publicat un
ban amb data 15 de març de 2019 on s’indicava l’incompliment per sulfats i nitrats.
Atès que segons indica el RD 140/2003 l’aigua ha de ser que declarada AIGUA NO APTA
PER CONSUM HUMÀ si se superen els índexs indicats i que l’article 66.3 del Decret
legislatiu 2/2003 de 28 d’abril, pel qual s’aprova el text refós de la llei municipal i de regim
local de Catalunya, els ajuntaments tenen les competències en el subministrament d’aigua i
a més, a l’article 67 de l’esmentada llei, es diu que els municipis han de donar el servei
d’abastament domiciliari d’aigua POTABLE.
Atès que en els darrers cinc anys l’Agència Catalana de l’Aigua ha obert una línia de
subvencions adreçades als ens locals per a la realització d'inversions per a l'execució
d'actuacions d'abastament en alta i que permetria la construcció d’una estació de tractament
d’aigua potable (ETAP) i que l’Ajuntament no ha presentat cap proposta en aquests anys.
Atès que cal fer una gestió de l’aigua coneguda com cicle integral de l’aigua on s’ha de
contemplar la captació, potabilització, distribució i depuració de les aigües residuals per fer
un abocament no contaminant al medi i que en el municipi no existeix encara una estació
depuradora d’aigües residuals (EDAR)
Per aquests motius, es proposa l’adopció dels següents acords
PRIMER.- Crear una Comissió mixta de treball on s’integrin els regidors del Grup Municipal
Junts per la Llacuna-AM-ERC i altres regidors que designi l’alcalde, per treballar i concretar
una proposta per tal d’aconseguir les millors solucions i fer una gestió integral de l’aigua que
contempli la captació, potabilització, distribució i depuració.
SEGON.- Instar l’empresa CEMSA actual concessionària de la gestió del subministrament
de l’aigua potable a la Llacuna a que indica de manera clara quines gestions ha fet i te
previst de fer per solucionar el tema d’incompliment per nitrats en l’aigua que distribueix a la
Llacuna.

Pren la paraula l’alcalde que llegeixi la resposta a la moció anterior

1-No es te previst fins la data la creació de cap comissió de Treball.
L’equip de Govern a fet i fa diferents gestions amb la finalitat de fer una correcta gestió de
l’aigua, per aquest motiu s’han tingut diferents trobades amb l’ACA on sempre s’ha plantejat
el problema dels sulfats i nitrats, tots sabem que es disposa d’una ETAP, que te un rebuig
d’aigua molt contaminant, i que estaria en vies se solució ja que l’ACA al setembre
adjudicarà la redacció del projecte i seguirà amb la licitació i construcció de la depuradora.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
L’Ajuntament ha sol·licitat una subvenció de 133.106,66€ per la millora de les condicions
de servei de la planta de tractament d’aigua potable de la xarxa, a la Generalitat de
Catalunya – Departament d’Acció Climàtica, Alimentació i Agenda Rural en el marc de
subvencions per el desenvolupament d’actuacions i adaptació al canvi climàtic, aquesta
actuació ajudaria a millorar el sistema actual de potabilització i treballar entre tant per una
solució mes econòmica i sostenible i moderna.

2-L’Empresa CEMSA gestiona el servei i subministra l’aigua dels pous de titularitat
municipal sense que de moment ens puguem plantejar subministrar aigua d’altre
procedència que la que tenim, per tant la potabilitat de l’aigua passa necessàriament per
tractar-la.

3- En el Ple del passat 20 de maig es va encarregar a Congiac l’elaboració d’un estudi
tècnic i econòmic per determinar la millor modalitat de gestió, tan aviat el rebem en
donarem informació.

Desprès ambdós grups es reafirmen en les seves posicions que defensen novament en el
mateix sentit de la moció i la resposta que s’ha llegit, el Grup Junts per la Llacuna-AM-
ERC, manifesta que hauríem de sol·licitar un estudi per saber si la contaminació de l’aigua
es produeix al nostre municipi. L’alcalde respon explicant que esta previst que vinguí el
Director de l’ACA i que se’ls convidarà, també explica que com a conseqüència de l’aigua
que es va treure dels hidrants per apagar el foc dels incendis de Miralles s’ hagut de
subministrar aigua amb cisternes.

Es posa la proposta a votació que no s’aprova ja que voten en contra 4 regidors del grup
Compromís amb La Llacuna i dos a favor Grup Junts per la Llacuna-AM-ERC.

2-MOCIÓ DEL GRUP MUNICIPAL JUNTS PER LA LLACUNA-ACORD MUNICIPAL-ERC
PER A LA MILLORA DE LA QUALITAT DE LA INFORMACIÓ I DE LA TRANSPARÈNCIA
PUBLICADA AL WEB DE L’AJUNTAMENT DE LA LLACUNA

L’Alcalde dona la paraula i el Sr. Jódar llegeix la moció presentada pel seu Grup Junts
per la Llacuna-AM-ERC.

Atesa la necessitat de fer esforços per a incrementar la transparència en la gestió municipal
de l’Ajuntament de la Llacuna, tant en la relació de la publicació i comunicació de la
informació d’interès general com altres informació d’interès sobre la gestió dels recursos
públics, licitacions, contractacions i seguiment del pressupost.

Atès que el millor exercici perquè la ciutadania recuperi la confiança en la gestió pública és
la democràcia participativa i la transparència, entenent aquest com un exercici de
democràcia bàsic.

Atès que el dret a la informació dels ciutadans és un principi reconegut a la llei 19/2014 de
29 de desembre i la Llei 30/1992 de Règim jurídic de les administracions públiques i del
procediment administratiu comú. Així com en la directiva de la UE per l'autonomia local i
regional. La llei catalana concreta un llistat ampli de les obligacions de les administracions
públiques locals a nivell de transparència i dret a la informació.



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
Atès que el Consorci Administració Oberta de Catalunya (AOC) te creat el “El Portal de
Suport de Transparència”, el qual és una plataforma elaborada per facilitar als ens locals la
gestió dels seus Portals de Transparència i que l’Associació Catalana de Municipis junt amb
la Federació de Municipis de Catalunya han editat la “Guia sobre l’aplicació de la llei de
transparència” i donen suport a la seva aplicació.




Atès que a la web www.mapainfoparticipa.com, gestionada per la Universitat Autònoma de
Catalunya, on s’avalua la qualitat i la transparència de la comunicació pública. En l’apartat
d’avaluació, sobre les eines que els ajuntaments posen a disposició de la ciutadania per
informar de la gestió i facilitar-ne la participació democràtica, es qualifica la de l’Ajuntament
de la Llacuna d’un 19,23% sobre 100, la qual és una valoració molt baixa i s’assenyalen les
mancances d'aquest consistori al respecte.

Atès que un dels primers passos per tal d’apropar ciutadania i institucions ha de ser una
gestió transparent del pressupost, acords, convenis, contractes, despeses i qualsevol acció
o activitat feta en l’exercici del càrrec electe.

Atès que la comunicació d’un consistori ha de ser transparent i ha de reflectir la pluralitat
sense ser usada com a instrument polític.

Per aquests motius, es proposa l’adopció dels següents acords

PRIMER.- Posar els serveis tècnics necessaris per actualitzar la informació del portal de
transparència del web de l'Ajuntament de la Llacuna en el termini d'un mes, ordenant de
manera clara tots els temes per apartats segons el que indica la Llei de Bon Govern i
Transparència i els documents i guies de referència existents.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
SEGON.- Publicar al portal de transparència de l’Ajuntament de la Llacuna de manera
concreta i en especial els relatius als:
- Decrets d’Alcaldia dels darrers tres anys que hi hauran de constar i s'han de poder
consultar un cop aprovats pel ple ordinari trimestral.
- Les actes de plens ordinaris i extraordinaris dels darrers cinc anys, com a mínim.
- La qualitat de l'aigua de boca i decrets i bans relatius, on constaran totes les analítiques
dels darrers 10 anys agrupades per anys i punt d'anàlisi.
- La qualitat de l'aigua de les fonts i els resultats de les analítiques i la seva qualificació.
- L'agenda de l'alcaldia i dels regidors, on constin reunions, visites i activitats públiques
realitzades.
- La relació trimestral dels darrers cinc anys i les actuals, dels ingressos i retribucions
econòmiques que perceben totes les regidores i regidors en l’exercici del seu càrrec i per
qualsevol altre càrrec públic que ostentin, ja sigui com a membre d’òrgans del Consell
Comarcal, mancomunitats o consorcis diverses, altres empreses públiques o de la Diputació
de Barcelona; les quals aniran sempre acompanyada del decret d’alcaldia o entitat pública
que sustenta la retribució.

TERCER.- Fer una auditoria en el termini de dos mesos, d’usabilitat i accessibilitat del web
de l’Ajuntament de la Llacuna i fer els canvis necessaris per a que la ciutadania pugui
accedir de manera correcta i adequada.

L’Alcalde dona la paraula a la regidora Sra. Busquet que llegeix la resposta del Grup
Compromís amb la Llacuna a la moció anterior

1-Primer dir que l’Ajuntament a principis del 2021 i en el marc del catàleg de Xarxa de
Governs Locals de La Diputació de Barcelona, ja va demanar un nou WEB, que
segurament a finals de setembre podrà estar en funcionament i millorarà la presencia
institucional de l’Ajuntament de La Llacuna a Internet, amb mes capacitat i tecnològicament
compatible amb la plataforma del Portal de Transparència i dades obertes- Consorci AOC,
que actualment ja esta en funcionament.
Per tant aquest es un tema que l’Ajuntament tindrà enllestit en breu i amb el que ja fa
temps que es treballa.
Al mes de setembre també esta previst que la Diputació-Servei d’Asistencia Municipal i
Suport Estratègic formi el personal de l’Ajuntament perquè pugui treballar amb el nou web
que ja tindrem en funcionament.

2- Un cop tinguem aquestes eines en funcionament i el personal format, millorarem amb
compliment a la Llei 19/2014 de 29 de desembre, de transparència, al Decret 8/21 de 9 de
febrer sobre transparència i el dret d’accés a la informació pública que te com a finalitat
garantir la implementació de la Llei de manera mes homogènia i efectiva.

3-Aquest nou Web municipal que portem a terme amb el suport de la Diputació, serà sens
dubte una millora perquè la ciutadania pugui accedir amb mes facilitat a la informació i
transparència, i es farà valorar el seu us per tal de millorar-la sempre que sigui necessari.

Es evident que l’ajuntament està fet els passos necessaris per millorar tot el relacionat
amb la informació i transparència, i que un cop tinguem els recursos tècnics en
funcionament es posarà l’esforç humà, que farà el possible per avançar amb carregar la


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
informació però que tampoc es poden descuidar altres assumptes que tinguin terminis o
siguin necessaris per les gestions dels ciutadans i ciutadanes de la nostra població.

Es posa la proposta a votació que no s’aprova ja que voten en contra 4 regidors del grup
Compromís amb La Llacuna i dos a favor Grup Junts per la Llacuna-AM-ERC.

3-MOCIÓ DEL GRUP MUNICIPAL JUNTS PER LA LLACUNA-ACORD MUNICIPAL-ERC
SOBRE LA COMUNICACIÓ I LA TRANSPARÈNCIA EN LES PUBLICACIONS,
VALORACIONS I ACORDS D’ATORGAMENT DE LES LICITACIONS DEL BAR DE LA
PLAÇA, DEL BAR DE LA PISCINA DE LA LLACUNA I DEL BAR DE LA PISCINA DE
ROFES.

L’Alcalde dona la paraula i el Sr. Jódar llegeix la moció presentada pel seu Grup Junts per
la Llacuna-AM-ERC.

Atès que la norma bàsica quant a la contractació pública és la Llei 9/2017, de 8 de
novembre, de contractes del sector públic (LCSP).
Atès que L'objecte de la LCSP és la regulació de la contractació del sector públic en el seu
conjunt amb la finalitat de garantir que aquesta contractació s'ajusta als principis següents:
- Llibertat d'accés a les licitacions.
- Publicitat i transparència d'aquestes.
- No discriminació i igualtat de tracte entre candidats.
- Connexió amb l'objectiu d'estabilitat pressupostària i control de la despesa.
- Integritat
- Eficient utilització dels fons destinats a la realització d'obres, adquisició de béns i
contractació de serveis, mitjançant l'exigència de definició prèvia de necessitats a satisfer.
- Salvaguarda de la lliure competència.
- Elecció de l'oferta econòmicament més avantatjosa.
Atès que en mesos passats, aquest Ajuntament va procedir a un procés de licitació de la
gestió del bar de la Plaça, de la gestió del bar de la piscina de la Llacuna i de la gestió del
bar de la piscina de Rofes.
Atès que els continguts de cada licitació i dels acords de l’òrgan de decisió i els barems de
cada proposta presentada no es troben publicats o no son accessibles al web de
l’Ajuntament.
Atès que el dret a la informació dels ciutadans és un principi reconegut a la llei 19/2014 de
29 de desembre i la Llei 30/1992 de Règim jurídic de les administracions públiques i del
procediment administratiu comú. Així com en la directiva de la UE per l'autonomia local i
regional.
Per aquests motius, es proposa l’adopció dels següents acords
Que es facin públics i accessibles al web de l’Ajuntament de la Llacuna segons allò que
estableixen la Llei 19/2014 de 29 de desembre i la Llei 30/1992 de Règim jurídic de les
administracions públiques i del procediment administratiu comú, els continguts publicats de
cada licitació. I les actes dels acords per a l’atorgament de cada licitació junt amb les
puntuacions atorgades a cada uns de les ofertes presentades.

L’Alcalde dona la paraula al Regidor Sr. Trilla que llegeix la                     resposta del Grup
Compromís amb la Llacuna a la moció anterior




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
Antes de passar la moció a votació, vull explicar que en tot moment s’ha fet publicitat i que
els anuncis i plecs han estat penjats el taulell d’anuncis, i que es va fer publica l’obertura
de les ofertes que es van llegir tot el contingut de cada oferta davant de tots els assistents
interessats i públic en general que van poder escoltar i veure com es donava la informació
relacionada amb totes les ofertes presentades, les propostes i els documents aportats per
cada licitador. I s’han valorat de manera imparcial i per personal qualificat.

Totes les concessions que s’han fet son inferiors a 5.000 € i a un any, el tràmit es simplificat
i es va notifica directament als interessats directament .

L’Ajuntament ja fa temps que per les licitacions d’obra publica o contractes d’una altre
envergadura econòmica fa servir el “sobre electrònic”, on els contractistes troben els
anuncis, informació i documentació per presentar de manera electrònica les seves ofertes.

Es posa la moció a votació que s’aprova per unanimitat 6 vots a favor.

4-MOCIÓ SOBRE LA GESTIÓ AMBIENTAL EN DIVERSOS ÀMBITS QUE ES
RELACIONEN:

L’Alcalde dona la paraula i el Sr. Jódar llegeix la moció presentada pel seu Grup Junts per
la Llacuna-AM-ERC.

• DEIXALLERIA.
• PODA I MANTENIMENT DE L’ARBRAT URBÀ, ARBRES SINGULARS DEL MUNICIPI I
ESPAIS VERDS I TRACTAMENTS FITOSANITARIS PER AL CONTROL DE PLAGUES I
DE LES “MALES HERBES.
• MILLORA DE LA SENYALITZACIÓ DE LA QUALITAT DE L’AIGUA DE LES FONTS.

DEIXALLERIA
Atès que l’espai de transferència de residus diversos ubicat al polígon industrial de la
llacuna, que s’anomena deixalleria, presenta en aquests moments un desbordament de
residus de tota mena i condició, la qual cosa representa un perill d’impacte sobre el medi
ambient i sobre la salut de les persones que hi treballen.
Atès que entre els residus que es troben recollits apareixen centenars de tubs fluorescents
que no sembla que siguin d’una activitat privada sinó industrial, la qual cosa no està
permesa en aquest àmbit i que la gestió dels residus d’aparells elèctrics i electrodomèstics
(RAEE) està regulada pel Reial Decret 208/2005, de 25 de febrer, sobre aparells elèctrics i
electrònics i la gestió dels seus residus i per la Directiva 2002/96/CE del Parlament Europeu
i del Consell, de 27 de gener de 2003, sobre residus d’aparells elèctrics i electrònics (RAEE)
Atès que entre els residus que es troben recollits apareixen pots de pintura i dissolvents,
pots diversos amb olis vegetals i minerals i bidons de 200 litres amb continguts inespecífics i
considerant que es probable que molts d’aquest residus siguin considerats com a residus
especials (abans anomenats tòxics i perillosos). Els residus especials es defineixen com a
aquells que presenten una o diverses característiques de perillositat. Aquestes
característiques i sistema de gestió estan definides al Reglament 1357/2014 de la Unió
Europea.

Per aquests motius, es proposa l’adopció dels següents acords


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
PRIMER.- Fer una acció ràpida amb una empresa autoritzada, de la retirada i gestió dels
residus més perillosos i de la resta de residus, com són els tubs fluorescents, pintures,
dissolvents, olis i bidons amb continguts no identificats, que es troben dipositats en aquest
espai de transferència.

SEGON.- Valorar el cost econòmic de la gestió d’una deixalleria mòbil gestionada per una
empresa o entitats amb competències adequades i preveure aquest servei en els
pressupostos de 2022.

TERCER.- Mentre no sigui possible l´ús de la deixalleria mòbil demanar suport en el termini
màxim d’un mes al programa d’Assessorament i Suport a les Deixalleries (ASDE) de la
Diputació de Barcelona el qual és un servei per a proporcionar informació i assessorament
als ajuntaments en l’àmbit de l’economia circular i la gestió de residus municipals.
MOCIÓ EN RELACIÓ A LA PODA I MANTENIMENT DE L’ARBRAT URBÀ, ARBRES
SINGULARS DEL MUNICIPI I ESPAIS VERDS I TRACTAMENTS FITOSANITARIS PER
AL CONTROL DE PLAGUES I DE LES “MALES HERBES”.

Atès que en el darrer any s’han realitzat diverses accions de poda, concretament la poda
dels arbres de l’espai conegut com Parc del Pont de la Palanca i uns dels àlbers de la Font
Cuitora, el qual està dins del Catàleg d’arbres i arbredes d’interès local i comarcal de la
Generalitat de Catalunya des de l’any 1995.

Atès que la poda és necessària en l’àmbit urbà per tal d’adaptar l’arbre a les condicions
urbanes, així com per vetllar per la seguretat dels ciutadans. En els darrers anys, les
directrius i tendències respecte a la poda se centren a deixar créixer l’arbre lliurement i
podar només en els casos estrictament necessaris i que abans de podar, s’ha de tenir en
compte les característiques de l’arbre, l’etapa de desenvolupament, l’època de l’any i
l’estructura i l’estat general de cada arbre.

Atès que la poda efectuada en l’àlber de la Font Cuitora no sembla haver seguit cap
d’aquests criteris indicats.

Atès que s’han fet diversos tractaments actuacions amb productes químics de l’arbrat
existent a la llacuna i de control de vegetació espontània i no s’ha comunicat a la població el
dia i hora de l’actuació ni el producte usat.

Atès que un d’aquests productes pel control d’herbes anuals pot haver estat un derivat del
glifosat, conegut comercialment com Roundoup i que segons l’Agència Internacional
d’Investigació contra el càncer (IARC) de l’Organització Mundial de la Salut (OMS) va
declarar en la reunió de març de 2015 a Lió (França), que hi ha suficients evidències
científiques per considera que el glifosat és “probablement carcinogen per als éssers
humans” i sobre el que es disposa d’abundant legislació indicada a l’annex de marc jurídic
per a l'aplicació d’herbicides i plaguicides, d’aquesta moció.

Per aquests motius, es proposa l’adopció dels següents acords

PRIMER.- Demanar una avaluació de l’estat de l’àlber de la Font Cuitora a l’Àrea
d’Enginyeria Forestal de l’empresa pública Forestal Catalana SA i no fer cap més intervenció



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
sense el suport de persona experta i qualificada en aquest arbre fins no tenir un diagnòstic i
proposta d’actuació.

SEGON.- Establir amb el suport de la Gerència de Serveis del Medi Ambient de l’Àrea
d’Acció Climàtica de la Diputació de Barcelona protocols clar d’intervenció a l’arbrat públic
de tot el municipi per tal de promoure un creixement harmònic i evitar intervencions
dràstiques com les efectuades recentment.

TERCER.- Erradicar l’ús del glifosat i altres herbicides i productes fitosanitaris igualment
tòxics, en la jardineria del nostre municipi, trobant alternatives ecològiques més adequades i
respectuoses amb la salut de les persones i del medi ambient.

Annex: Marc jurídic per a l'aplicació d’herbicides i plaguicides

- La Directiva (2009/128/CE) marc per a un ús sostenible dels plaguicides, aprovada pel
Parlament Europeu el 13 de gener de 2009.
- Reial Decret 1311/2012, de 14 de setembre, que estableix el marc de actuació per
aconseguir un ús sostenible dels productes fitosanitaris.
- Normes que complementen el Marc jurídic
- Directiva Marc sobre l'Aigua (Directiva 2000/60/CE del Parlament Europeu i del Consell).
- Directiva Aus (Directiva 2009/147/CE del Parlament Europeu i del Consell).
- Directiva Hàbitat (Directiva 92/43/CEE del Consell) -Llei 33/2011, de 4 d'octubre, General
de Salut Pública.

MOCIÓ PER A LA MILLORA DE LA SENYALITZACIÓ DE LA QUALITAT DE L’AIGUA DE
LES FONTS.

Atès que en el mes de febrer de 2021 s’han publicat els resultats de les analítiques de la
qualitat de l’aigua de diverses fonts de la Llacuna, fetes per la Diputació de Barcelona, que
es poden consultar al lloc web: https://dadesobertes.diba.cat/datasets/qualitat-de-laigua-de-
les-fonts-naturals

Atès que segons indica el Programa de Vigilància i Control Sanitari del Departament de
Salut es recomana incloure la fonts que presentin una elevada freqüentació en l’àmbit
d’aplicació del Reial Decret 140/2003 i que els ajuntaments han d’informar de forma suficient
als usuaris potencials sobre la qualitat de l’aigua de les fonts naturals, especialment les
d’alta freqüentació.

Atès que de les sis fonts analitzades, les quals són Font Cuitora, Font de Cal Marquet, Font
de les Clotes, Font de les Canals, Font dels Horts i Font del Pla Novell, cinc no compleixen
els paràmetres per ser qualificades com a “Aigua sense garanties sanitàries” (que és tota
aquella aigua que no ha rebut un tractament de potabilització) i han de tenir altra qualificació
segons proposa la Diputació de Barcelona (https://www.diba.cat/web/mediambient/analisis-
aigues-tipus).

Atès que la retolació pot generar confusió i inquietud entre els veïns del poble i




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
els nombrosos visitants que les freqüenten, però que en compliment de la norma superior i
de la vigilància i protecció de la salut de la ciutadania és necessari procedir a la retolació
adequada segons la qualitat de cada font.

Per aquests motius, es proposa l’adopció dels següents acords

PRIMER.- Què totes les fonts del municipi siguin retolades com “Aigua sense garantia
sanitària”.

SEGON.- Què es repeteixin les analítiques de les sis fonts indicades per verificar l’evolució
dels paràmetres i es retolin segons sigui el resultat per tal de vetllar per la salut dels
residents i també dels visitants que usen les seves aigües.

TERCER.- Què es publiqui al web de l’Ajuntament la ubicació de les fonts i les analítiques
conegudes indicant la qualificació de les aigües, tal com fan molts altres municipis.

QUART.- Què en el Catàleg de Serveis de la Diputació de Barcelona es demani el recurs
d’anàlisi d’aigua de les fonts del municipi a la resta de fonts existents.
MOCIÓ PER A LA MILLORA DE LA GESTIÓ DE LES RESTES DE PODA I JARDINERIA
APILADES EN UN TERRENY DE PROPIETAT MUNICIPAL AL COSTAT DE LA
CARRETERA DE ROFES

Atès que l’Ajuntament ofereix als veïns del poble la possibilitat de dipositar les restes de
poda i jardineria en un espai de propietat municipal situat a la carretera de Rofes.

Atès que d’aquestes restes de poda no se’n fa una gestió sostenible, excepte la de la
cremar-les, la qual cosa provoca que els fums moltes vegades es dirigeixin cap als
habitatges i els afectin durant hores i de vegades dies sencers..

Atès que la crema de les restes vegetals pot provocar també la crema d’altres materials com
plàstics i altres que poden produir substàncies contaminants i amb efectes sobre la salut de
les persones.

Atès que les dates en que s’han fet aquestes cremes han estat els dies 17 i 31 de març i una
revifada del foc imprevista haguda durant el mes d’abril i que pot provocar incendis en les
zones de matoll i arbres properes.

Per aquests motius, es proposa l’adopció dels següents acords

PRIMER.- Conèixer la disponibilitat de poder traslladar aquestes restes de poda a un centre
de compostatge de matèria orgànica i contribuir a fer una gestió sostenible i circular d’aquest
residu.

SEGON.- Estudiar en el termini màxim de sis mesos, com fer el compostatge sobre el
mateix terreny, ja que l’Ajuntament, per mitjà de la Mancomunitat Intermunicipal de Gestió
de Residus de l’Anoia disposa d’una màquina trituradora de restes de poda i existeixen
experiències municipals de com fer-ho.




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
TERCER.- No tornar a fer cap tipus de crema de restes de poda i jardineria dipositat en
terrenys municipals.

L’Alcalde dona la paraula al Regidor Sr. Marti que llegeix la                      resposta del Grup
Compromís amb la Llacuna a la moció anterior

Amb relació al primer punt de la deixalleria comentar antes de passar a la votació de la
moció que en breu tindrem l’estudi d’ESPORA, que es va aprovar demanar el passat ple de
maig i que un cop el tinguem s’haurà de valorar per veure quines propostes fa amb relació
a la gestió del residus de la nostra població, tots sabem que la gestió de residus te uns
costos que s’han de valorar i s’ha de regular, crec que podem estar d’acord amb aquesta
moció però haurem d’estudiar la proposta d’Espora ja que entenem ha de fer-se una acció
global per tota la gestió de residus.

En quant a la moció relacionada amb la poda, arbres singulars, espais verds i tractament
fitosanitari del control de plagues, no tenim cap objecció a les propostes presentades.

Amb relació a la senyalització de la qualitat de l’aigua de les fonts comentar que ja fa
temps que es senyalitzen pel que fa a l’aigua, tot i que els cartells moltes vegades
desapareixen.

En quant a les analítiques de les fonts la Diputació de Barcelona va concedir aquest recurs
en el marc de Xarxa de Governs Locals i es vigent durant 3 anys.
La publicació de les analítiques es pot seguir al web de l’Ajuntament

Es posa la moció a votació amb el resultat següent:
1er punt- S’aprova per unanimitat 6 vots a favor
2on punt-S’aprova per unanimitat 6 vots a favor
3er punt- S’aprova per unanimitat 6 vots a favor

5-MOCIÓ DEL GRUP MUNICIPAL JUNTS PER LA LLACUNA-ACORD MUNICIPAL-ERC
DE SUPORT A L’AMNISTIA.

L’Alcalde dona la paraula i el Sr. Jódar llegeix la moció presentada pel seu Grup Junts per
la Llacuna-AM-ERC.

L'històric conflicte polític entre Catalunya i l'Estat Espanyol s'aguditzà després de la
sentència del Tribunal Constitucional que va anul·lar la proposta de nou pacte estatutari,
l’any 2010, enèsim intent de trobar un encaix a les aspiracions d'autogovern catalanes per
part dels actors polítics, socials, econòmics i culturals de Catalunya.

Davant aquesta situació de conflicte entre les institucions de l'Estat i de la Generalitat, la
societat catalana, a través de llurs legítims representants, optà per reivindicar l'exercici ple
dels drets i llibertats fonamentals amb l'objectiu de decidir, de nou democràticament, el seu
futur polític.

Obstruïda la via del referèndum pactat o de la consulta no referendaria i ateses les
limitacions de l'expressió política del 9-N, de les eleccions de 27 de setembre de 2015 en



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
resultà una majoria favorable a iniciar un procés democràtic que culminés amb la
independència de Catalunya, en el cas que així ho decidís la ciutadania amb el seu vot.

La resposta de les institucions de l'Estat fou la insistència en un procés de judicialització
que, de forma creixent des de 2013, ha comportat penes de presó, exili, multes i
inhabilitacions. Lluny d’acabar-se, aquesta repressió s’incrementa, ja que són moltes encara
les persones pendents d’alguna resolució judicial. A desembre del 2020 hi ha més de 2.800
persones que han estat o segueixen encausades per la participació a actes relacionats amb
la consulta del 9 de novembre, el referèndum de l'1 d'octubre de 2017 i les diverses
mobilitzacions i protestes ciutadanes a favor del dret a l'autodeterminació i en contra de la
repressió del poble català. També s’han obert més de 600 contenciosos administratius
contra els ajuntaments catalans i electes locals per temes relacionats amb la independència
de Catalunya. Es tracta de procediments vinculats d'alguna manera a la presa de decisions
per permetre l'exercici del dret a l'autodeterminació o a l'expressió de les idees que s'hi
troben vinculades.

En els procediments judicials que s’han dut o s’estan duent a terme contra aquestes
persones s’estan produint tota mena de vulneracions de drets: fragmentació de la causa,
manca d´imparcialitat de jutges i poders públics espanyols, vulneració de garanties
processals i de la presumpció d’innocència, presó preventiva injustificada, etc.

La definitiva denegació de l’extradició de Lluís Puig per part del Tribunal d’Apel·lació de
Brussel·les basada en la manca de competència del Tribunal Suprem (el que suposa
infracció del dret al jutge predeterminat per la llei) vicia de nul·litat la sentència dictada,
juntament amb les vulneracions flagrants contingudes a la resolució del Grup de Treball de
Nacions Unides sobre Detencions Arbitràries, el què hauria de suposar l’alliberament
immediat de les persones empresonades.

Aquestes mateixes qüestions varen ser ja plantejades al seu dia i desestimades davant del
Tribunal Suprem (impedint que pogués celebrar-se un judici just), i actualment presentades
davant el Tribunal Constitucional, pendents de resolució. Però serà el TEDH, el Tribunal
Europeu de Drets Humans qui tindrà l’última paraula.

Tot això fa evident que la solució a la repressió no vindrà del sistema judicial espanyol. Es
tracta d’un conflicte polític i la solució també ho haurà de ser; per això l’única solució global
és una Llei d’Amnistia, que depèn del poder legislatiu i per tant és una qüestió de voluntat
política.

L’amnistia és un concepte jurídic reconegut a nivell internacional, aplicat a centenars de
països i per a situacions d’excepcionalitat política com la que estem vivint. L'amnistia ha de
tenir com a àmbit objectiu tot els actes d'intencionalitat política tipificats com a delictes o com
a conductes punibles administrativament.

S'entendrà per intencionalitat política qualsevol fet vinculat a la preparació, organització,
convocatòria, finançament, afavoriment, promoció, execució i celebració tant del Procés
participatiu sobre el futur polític de Catalunya de 9 de novembre de 2014 com del
referèndum d'autodeterminació d'1 d'octubre de 2017, així com els actes de protesta a la via
pública que, amb la finalitat de defensar les consultes esmentades o de criticar l'actuació de



Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA
les autoritat governamentals o jurisdiccionals, haguessin estat perseguits penalment o
administrativa des de la data de celebració de l'esmentat referèndum.

Així mateix, totes les manifestacions, expressions i simbologia a favor del dret
d’autodeterminació, la República Catalana o la independència i el suport i visualització, en
tots els àmbits, a la llibertat dels presos polítics. O sigui, totes les accions que quedin
emmarcades en el dret d’expressió, llibertat de pensament polític i llibertat de reunió i
d’associació.

L’amnistia és imprescindible per poder avançar en la resolució del conflicte polític. Amb
líders socials, polítics i altra ciutadania condemnada, investigada i represaliada judicialment
no és possible un diàleg democràtic en igualtat de condicions entre totes les parts. Per això
l’amnistia, i el reconeixement de l’autodeterminació, és la via per garantir la vida democràtica
que ens permeti avançar.

Per aquests motius, es proposa l’adopció dels següents acords

PRIMER. Declarar que el lliure exercici dels drets polítics no pot tenir com a resposta la via
de la justícia penal. La llibertat d'expressió, de reunió i manifestació, de participació política
per mitjà de l'elecció de representants o per l'expressió directa d'una decisió, constitueixen
mecanismes bàsics i essencials d'una societat democràtica.

SEGON. Reclamar l'aprovació per part de les Corts espanyoles d'una Llei d'Amnistia que,
sense renunciar a l'exercici dels drets vulnerats, inclòs el dret d'autodeterminació, comporti
l'extinció de qualsevol tipus de responsabilitat penal i administrativa, inclosa la del Tribunal
de Comptes, per tots els actes i expressió d’unes idees, sentiments o símbols amb
intencionalitat política vinculats a la lluita democràtica per l'autodeterminació de Catalunya,
qualsevol que fos el seu resultat, tipificats com a delictes o com a conductes determinants
de responsabilitat administrativa realitzats des de l'1 de gener de 2013 i fins el moment de
l'entrada en vigor de la Llei d'Amnistia, qualsevol que sigui llur denominació i contingut. Per a
la seva plena efectivitat, aquesta amnistia haurà d'anar acompanyada d'una solució efectiva
al conflicte polític amb l'Estat espanyol que inclogui el reconeixement del dret
d'autodeterminació de Catalunya.

TERCER. Demanar que es reparin els danys causats a les persones represaliades, a les
seves famílies i als col·lectius dels quals formen part, i s’hauran de preveure mesures en
relació a tots els responsables de la repressió de drets fonamentals.

QUART. Fer una crida a la societat catalana i al teixit associatiu municipal a mobilitzar-se i
donar suport a una amnistia que permeti el retorn dels exiliats i la fi de totes les causes
obertes per aquests motius, i encoratjar a tots els agents cívics, polítics i socials a reivindicar
aquesta proposta a través d'un acord nacional per l'amnistia, l'autodeterminació i els drets
civils i polítics.

CINQUÈ. Comunicar aquest acord al Govern de la Generalitat de Catalunya, al Parlament
de Catalunya, al Congrés dels Diputats, al Parlament Europeu i a l’Associació de Municipis
per la Independència.

Es posa la proposta a votació que es aprovada per unanimitat 6 vots a favor


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es


AJUNTAMENT DE LA LLACUNA

I no havent més assumptes en l’ordre del dia, la presidència dona per acabada la sessió a
les 21 hores i 30 minuts, estenent-se la present acta, de tot el que jo, com a secretària, en
dono fe.

L’alcalde,                                                        La secretària,
Josep Parera i Tort                                               Mª Antonia Torres i Gumà
José Parera   Signat digitalment
                                                                   MARIA           Signat digitalment
              per José Parera
Tort - DNI    Tort - DNI                                           ANTONIA         per MARIA ANTONIA
                                                                                   TORRES GUMÀ - DNI
77058817P     77058817P (SIG)                                      TORRES GUMÀ -   38057489X (SIG)
              Data: 2022.03.01
(SIG)         18:24:19 +01'00'
                                                                   DNI 38057489X   Data: 2022.03.01
                                                                   (SIG)           18:40:24 +01'00'




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                       E-Mail. llacuna@diba.es
