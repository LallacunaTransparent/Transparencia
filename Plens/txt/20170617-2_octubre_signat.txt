AJUNTAMENT DE LA LLACUNA



ESBORRANY DE L’ACTA DE LA SESSIÓ EXTRAORDINÀRIA I URGENT
CELEBRADA PEL PLE D’AQUEST AJUNTAMENT EL DIA 23 D’OCTUBRE DE
2017

Acta Num.06/17
Hora celebració: 20 hores.
Dia: 23/10/2017

Lloc: Sala de sessions de la Casa de la Vila
Tipus de sessió:extraordinària i urgent
Convocatòria:

ASSISTENTS:
Regidors
Josep Parera Tort
Josep Martí Morgades
Maria Rosa Busquet Mabres
Albert Valiente i Alentorn
Sebastià Jódar Quesada
Xavier Trillas Camps
Excusa la seva asistencia el Regidor Josep Tarrida Guimerà

Secretària
Mª Antonia Torres i Gumà

Obre la sessió la presidència a les vint hores, i comprovada l’existència del quòrum
necessari per a l’inici de la sessió, es procedeix a conèixer dels següents
assumptes:

   1. Donar ple suport a la moció per aturar la suspensió de l’Autonomia de
      Catalunya.

   2. Donar suport a la moció per exigir la llibertat dels presidents de ANC i
      Òmnium Jordi Sánchez i Jordi Cuixart.


L’Alcalde pregunta als Regidors si estan d’acord en votar l’urgència del Ple, essent la
resposta de tots afirmativa, a continuació l’Alcalde demana a la Secretaria que doni
lectura als punts de l’ordre del dia:




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA



1.-Donar ple suport a la moció per aturar la suspensió de l’Autonomia de Catalunya.

L’acord entre el Partit Popular, el Partit Socialista Obrer Espanyol i Ciudadanos per a
la suspensió de l’autonomia de Catalunya, evidencia que davant d’un problema
polític la resposta de l’Estat espanyol es basa en la repressió i en la retallada de
drets. Trenta-vuit anys després de recuperar l’autonomia catalana amb l’aprovació
de l’Estatut, després de les llargues dècades de dictadura franquista, són ara tres
partits polítics en el marc democràtic els qui volen tornar a sotmetre Catalunya a
aquella situació d’anul·lació política.
L’aplicació de l’article 155 de la Constitució Espanyola liquida, de facto, l’autonomia
catalana a través d’un fort atac als drets dels catalans i les catalanes per la
incapacitat de diàleg de l’Estat espanyol i que s’ha concretat en la seva resposta
repressiva a través de la vulneració de drets fonamentals, la censura d’internet i de
mitjans de comunicació, la violació del secret postal, les detencions de càrrecs
públics, querelles i processos judicials contra el govern, la mesa del parlament i més
de 700 alcaldes i alcaldesses, la brutal violència policial exercida contra població
pacífica l’1 d’octubre, l’empresonament dels líders de la societat civil, el gran
desplegament de forces policials que encara es manté a Catalunya i la intervenció i
congelació dels comptes de la Generalitat de Catalunya.
El Govern espanyol i els partits polítics que li donen suport continuen optant per la
via de la repressió i la vulneració de drets enlloc d’escoltar el clam del poble i les
institucions de Catalunya que en les eleccions del passat 27 de setembre de 2015
van concedir la majoria absoluta del Parlament a les forces independentistes i que el
passat 1 d’octubre, en el referèndum d’autodeterminació de Catalunya, van ser
novament refermat el mandat democràtic per a la independència de Catalunya.
Per tots aquests motius, l’Ajuntament de La Llacuna.

                                         ACORDA
Primer. Manifestar el suport al Govern de Catalunya i al Parlament per fer efectiu el
mandat popular del passat 1 d'Octubre en els termes que estableix la Llei del
Referèndum d'Autodeterminació i la Llei de Transitorietat Jurídica i Fundacional de la
República aprovades pel Parlament de Catalunya.
Segon. Condemnar la violació de drets fonamentals a Catalunya a través de les
mesures repressives aplicades per l’Estat espanyol contra la població i les
institucions catalanes.
Tercer. Instar el Govern espanyol i els partits que li donen suport a aturar la
suspensió de l’autonomia de Catalunya que ja estan portant a terme i que volen
reblar amb l’aplicació de l’article 155 de la Constitució Espanyola.
Quart. Comunicar aquest acord al President de la Generalitat de Catalunya, a la
Presidenta del Parlament de Catalunya, a l’Associació Catalana de Municipis, a
l’Associació de Municipis per la Independència, al Govern espanyol i als grups
polítics del Parlament de Catalunya.
La moció es aprovada per unanimitat 6 vots a favor.


Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA



2.-Donar suport a la moció per exigir la llibertat dels presidents de ANC i Òmnium
Jordi Sánchez i Jordi Cuixart.

El passat dilluns 16 d’octubre la justícia espanyola va empresonar els presidents
d'Òmnium Cultural, Jordi Cuixart, i de l'Assemblea Nacional Catalana, Jordi
Sánchez. De nou, es va judicialitzar un conflicte polític que l’Estat espanyol no sap
resoldre amb diàleg i negociació.
Un Govern espanyol que, utilitzant tots els mecanismes de què disposa, va tornar a
creuar una línia vermella en qualsevol democràcia a l'Europa del segle XXI.
Empresonar persones per manifestar-se pacíficament, tenir idees diferents i donar
veu al poble. Un fet que posa en greu risc els valors democràtics que crèiem que
eren la base de la Constitució de 1978.
Les idees són la llibertat més gran que tenen els homes i les dones del segle XXI
després de lluites incansables de persones anònimes, de col·lectius socials, fins i tot
de guerres... Avui, per sort, estan protegides en tots els tractats internacionals.
No hi ha estat democràtic al món que jutgi les idees i menys encara que les
empresoni; que persegueixi les urnes, el vot, la decisió democràtica d’escollir. No hi
ha estat democràtic al món que persegueixi la llibertat d’expressió; que censuri els
mitjans de comunicació, que dicti les notícies als periodistes i que coaccioni la
llibertat d’informació; que privi de la llibertat de reunió i de manifestació.
Quan la democràcia és vulnerada en un país, tot el món ho pateix. Quan algú tolera
que vulnerin els drets dels catalans, hi perden tots els ciutadans europeus. Quan
algú és còmplice d’aquesta vulneració és còmplice també d’una forma d’actuar
pròpia d’una dictadura.
Empresonar representants de la societat civil forma part de l'estratègia de l'Estat per
tensar, crispar i radicalitzar un conflicte polític. L'objectiu final és desactivar tota la
societat civil. Volen dividir-nos com a poble i trencar la nostra cohesió social.
Per tots aquests motius, l’Ajuntament de La Llacuna


ACORDA


PRIMER.- Exigir la llibertat immediata dels presidents de l’Assemblea Nacional
Catalana, Jordi Sànchez, i d’Òmnium Cultural, Jordi Cuixart.


SEGON.- Declarar la vulneració de les llibertats de les persones, recollides i
protegides en tots els tractats internacionals i manifestar la persecució de la lliure
expressió i del dret a decidir de les persones per part d’un estat que jutja les idees i
empresona de forma il·legal.

Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es


AJUNTAMENT DE LA LLACUNA


TERCER.- Denunciar la manca de separació de poders a l’Estat espanyol, així com
la manipulació i coacció dels mitjans de comunicació.


QUART.- Demanar a les institucions europees que no continuïn donant l’esquena a
Catalunya davant accions pròpies d’una dictadura.


CINQUÈ.- Comunicar al Parlament de Catalunya, a l’Oficina del Parlament Europeu
a Barcelona, a l’Oficina de l’Alt Comissionat de l’ONU per als Drets Humans
(ACNUDH) i al Congrés dels Diputats, així com a l’Associació Catalana de Municipis
(ACM) i l’Associació de Municipis per la Independència (AMI), l’aprovació de la
present moció.
L’Alcalde posa la moció a votació que es aprovada per unanimitat 6 vots a favor.

I no havent mes assumptes a tractar l’Alcalde tanca la sessió a les 20:35 h de que jo
la Secretària en dono fe.


L’Alcalde,                                                   La Secretària


Josep Parera i Tort                                          Mª Antonia Torres i Gumà

                                                              CPISR-1 C
                                                              MARIA       Signat digitalment per CPISR-1 C
                                                                          MARIA ANTONIA TORRES GUMÀ
                                                              ANTONIA     Data: 2018.01.29 12:39:09 +01'00'


                                                              TORRES GUMÀ




      Signat
      electrònicament per
      :CPISR-1 C José
      Parera Tort
      Data :2018.01.29
      12:58:36 CET




Plaça Major, 1 - 08779 LA LLACUNA - Tel. 93 897 60 63 - Fax. 93 897 60 77 - C.I.F. – P 0810300 D
                                    E-Mail. llacuna@diba.es
